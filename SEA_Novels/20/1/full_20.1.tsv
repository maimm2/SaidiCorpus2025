line	text
1	"ظهر جابر على مطلع التلة التي تفضي الى الدار الحجري حيث يقيمون، كانت تجلس على ذاك المقعد الحجري المستطيل الشكل الذي على ما يبدو انه جزء لا يتجزأ من احد جدران البيت..
"
2	"هتف جابر في مودة فطرية يتميز بها اهل النوية بوجه عام مشوحا بيده متسائلا عن حالها: - ماسكاجنا.!؟.
"
3	"هتفت عين الحياة مبتسمة بدورها تحاول تذكر الرد المناسب بالنوبية لتخبره انها بخير: - ماسكاجر..
"
4	"قهقه جابر مؤكدا: - بتتعلمي بسرعة يا داكتورة، ده شوية ومنعرفش نفرجك عنينا..
"
5	"قهقهت بدورها هاتفة: - بحاول..
"
6	"واستطردت وهي تشير للقرية النوبية البعيدة نوعا ما: - ايه الدوشة اللي هناك دي يا جابر!؟.
"
7	"اكد جابر: - ده فرح يا داكتورة، عجبال فرحك عن جريب..
"
8	"طل ليل في تلك اللحظة متطلعا اليها لتشيح بناظريها عنه وهو يعاتب جابر هاتفا في نزق: - جاعد انت تحكي حكاوي الحريم دي وسايبني متلجح چوه، مش تاچي نشوفوا هنعملوا ايه!؟
"
9	"انتفض جابر هاتفا: - استغفر الله العظيم، يا بيه ما اني كنت فاكرك نايم، وبعدين كل اللي اتفجنا عليه اتحضر ومستني أوامر چنابك..
"
10	"جلس ليل على طرف المقعد الحجري مشاركا إياه معها فشعرت بضيق عجيب يشملها ورغم بعد المسافة بينهما والتي تزبد عن المتر قليلا الا انها شعرت به اقرب مما ينبغي فتملمت في جلستها وهمت بالنهوض مغادرة لداخل الدار الا ان جابر هتف يستوقفها: - يا داكتورة!؟.
"
11	"استدارت تستفسر فإذا به يسألها: - ليكِ شوج تنزلي تتفرچي ع الحنة اللي هتكون الليلة باذن الله..
"
12	"نقلت نظراتها بين ليل وجابر وتساءلت في تردد: - هو ينفع!؟.
"
13	"نهض ليل ووقف على حافة التلة متطلعا للأفق هاتفا في نبرة مسالمة على غير العادة: - اه ينفع، واني كمان نازل..
"
14	"هلل جابر في سعادة: - تمام جوي، وانا كنت عامل حسابي وچبت لِك دِه يا داكتورة، لازما تلبسيه مينفعش تنزلي بهدومك دي عشان يعني..
"
15	"لم يكمل جابر حديثه لكنها استنتجت ما كان يعنيه فهزت رأسها موافقة وتناولت منه تلك اللفافة التي لا تعلم ما تحويه ودخلت لتبدل ملابسها..
"
16	"ساد الصمت وليل لايزل يقف موضعه شاردا حيث سادت الظلمة على مدد نظره وبدأت أصوات الاحتفال تعلو وتناهى صوت الموسيقى بالدفوف الى حيث موضعهما لكنه استفاق من تيهه على أصوات رنانة جعلته يلتفت الى حيث مصدرها كانت عين قد ظهرت هاتفة في حرج: - انا خلصت..
"
17	"وقفت عند باب الدار حيث يغمرها ضوء المصابيح التي تم إشعالها ما ان قررت الشمس الأفول لتظهر بذاك الزي الذي جعلها ايه من جمال رغم بساطته..
"
18	"كان صوت تلك القلائد الذهبية التي ترتديها هو ما جعل ليل يستديروظل يتطلع اليها في صمت غامض ولم يعلق بحرف واحد رغم انه لم يحد بناظريه عنها مما جعلها تضطرب خجلا الا ان جابر هتف في انشراح: - الله يا داكتورة، الچِرچار عليكِ حاچة عظمة..
"
19	"ابتسمت حياءً هامسة: - متشكرة يا جابر بس هو اللبس ده اسمه الجرجار!؟.
"
20	"اكد جابر: - اه يا داكتورة، ده عباية ملونة وفوجيها عباية سودا من التل، دِه الزي النوبي..
"
21	"تطلعت عين لطرف الزي الخلفي وهتفت: - طب وليه طويل من ورا شوية عن قدام!؟.
"
22	"قهقه جابر مفسرا: - ما دِه سبب تسميته يا داكتورة، چِرچار، يعني طرفه بيتچرچر وراكِ وانتِ ماشية عشان يخفي اثر خطوات الحريم، نوع من أنواع الأمان يعني..
"
23	"هزت عين رأسها متفهمة ليخرج ليل من صمته أخيرا وهتف بنفاذ صبر: - مش ننزلوا ولا لسه فيه حكاوي تاني!؟.
"
24	"تحرك جابرمستغفرا يهرول نازلا التلة ليتبعه ليل بخطوات متمهلة وهي تتبعه، كانت تعتقد انه لايزل متعبا جراء جرحه الذي بدء يطيب الا انها تأكدت انه يبطئ الخطى من اجلها، كانت تجاهد لكي تهبط بشكل صحيح غير مندفع قد تكون نهايته ملقاة اسفل التلة..
"
25	"تحققت مخاوفها حرفيا فقد بدأت في الاندفاع هبوطا رغما عنها وكأنما احد يدفعها عنوة وتخيلت نفسها ممددة بجرف التلة بعد ان تعثرت في خطواتها الا ان ليل كان الأسبق ليقف في طريق اندفاعها مكونا حائطا منيعا صد جسدها عن الانحدارالمتهور نحو الأسفل..
"
26	"نوقف الاندفاع وألتقطت أنفاسها في تتابع محموم وهي تدرك انها نجت بأعجوبة لكن ذاك الوضع الحميمي الذي وجدت نفسها به كان الادعي لتستمر ضربات قلبها في التزايد وهي تضع كفيها مفرودتين على صفحة صدره الملاصقة له تحاول الابتعاد لكن لا مجال لذلك وقدماها مغروزتان في الرمال..
"
27	"رفعت ناظريها اليه تحاول ان تقول شيئا، أي شيء يخرجها من متاهة المشاعر التي تدور فيها ولا تجد لها مخرجا الا انها على العكس وجدت نفسها في متاهة اكثر تيها عندها تلاقت نظراتهما وغابت تماما عن حدود الزمان والمكان وهي تبصر بقلب هاتين العينين السمراوتين عالم من عجب، ودنيا من حلم، وأطياف من بهجة، وحياة من ابدية، مشاعر خرقاء واحاسيس تعربد بين جنبات الروح في عشوائية حلوة وصخب صامت اشد ضجيجا من عزف ألاف الدفوف، وحشة وانس ودود ووحشية تعلن عن نفسها في همجية متحضرة بقرع طبول قبائل بدائية قد أتخذت من العشق مذهبا..
"
28	"انتفضت لكنها لم تشح بنظراتها عنه اوترفع كفيها عن صدره وهو يمد كفيه ممسكا كتفيها يثبتها موضعها حتى يتسنى له الحركة مبتعدا ليفض اشتباك المشاعر ذاك وفوضى الحواس التي غرق فيها حد الثمالة وأخيرا ما ان اطمئن انها بخير تحرك يوليها ظهره مستكملا طريقه وهو يضع كفه على موضع جرحه الذي اعتقدت انه يؤلمه جراء اندفاعها بهذا الشكل تجاهه الا انها تنبهت انه يضع كفه على موضع قلبه ولم يرفعه عنه الا عندما اقترب من حدود القرية النوبية فمد كفه يغطي وجهه بطرف عمامته ليدخل القرية خلف جابر ملثما لا يظهر من خلف لثامه الا عينيه قاتلتها السمراء..
"
29	"تنبهت انه اتجه لموضع الرجال في أقصي المكان يحاول ان لا يكون ظاهرا على قدر الاستطاعة اما هي فقد توجه بها جابر لتستقر جوار شقيقته مستورة التي أهدتها الجرجار الذي ترتديه اللحظة لتصبح واحدة من فتيات كثر يجلسن مصفقات او مشاركات في حلبة الرقص على قرع الدفوف وأنغام الأغاني النوبية المبهجة..
"
30	"جذبتها مستورة لتشاركهن الرقص الإيقاعي المتمايل فتمنعت قليلا الا انها نهضت تشارك بالفعل وقد غمرتها عدوى الفرحة التي استجابت لها بكل كيانها، بحثت عنه بناظريها حيث جلس منذ وصولهم الا انها لم تجده، بحثت عن جابر فلم تجده كذلك، شعرت ان في الامر سرا، قررت تجاهل غيابهما والاستمتاع ولو قليلا وخاصة عندما عرضت عليها مستورة رسم بعض الحناء على ظاهر كفيها فوافقت على الفور، لكنها بعد فترة قصيرة ما ان انتهت من رسوم الحناء عادت تبحث عنهما بعيون زائغة حتى ظهرا أخيرا قرب نهاية الحفل..
"
31	"أشار اليها جابر لتتبعهما فأطاعت ترفع اطراف الجرجار حتى تستطيع اللحاق بهما..
"
32	"دخلا الدار الصخري أخيرا فتنهدت في تعب بعد ما عانته لصعود التلة وشعرت برغبة شديدة في النوم..
"
33	"دخل ليل الغرفة وتبعته متجهة الى ركنها المعتاد الا انه هتف يستوقفها مشيرا للفراش: - السَرير بجي ليكِ يا داكتورة، انا بجيت تمام ومش محتاچ حد معاي خلاص، هفرش لي ف اوضة تانية وانتِ خدي راحتك هنا..
"
34	"لم تعقب بحرف فهذا من دواعي سرورها ان تمدد جسدها المنهك على فراش دافئ أخيرا، جمع حاجياته المبعثرة بالغرفة وما ان هم بالخروج منها الا واستوقفته هاتفة: - انت خدت الأدوية والغيار ع الجرح ليه!؟، خليهم ووقت ما..
"
35	"قاطعها ليل مؤكدا: - مفيش داعي، الچرح طاب ولوهحتاچ غيار عليه هخلي چابر يجوم بالواچب، كفاية تعبك لحد كِده، تصبحي على خير..
"
36	"واندفع خارج الغرفة مغلقا بابها خلفه لتتطلع الى الفراغ الذي خلفه رحيله مستشعرة امرا ما غير اعتيادي وخارق للمنطق يدب بصدرها محدثا قرع على أبواب القلب وجدران الروح، فماذا يمكن ان يكون!؟.
"
37	"جلست على طرف الفراش وتحسست موضعه حيث تمدد جسده لعدة ايّام وتركت جسدها يتمدد بدوره لا تعلم ما دهاها وهي تتطلع لسقف الغرفة الذي يتراقص عليه شعاع المصباح البعيد متذكرة حالتها العجيبة آنذاك وهي تحاول الخلاص من شرك احضانه لكنها اللحظة تدرك بعين مفتوحة وعقل واعِ انه لا خلاص، مما جعلها تنتفض مذعورة تحاول ان تنفي هذه الحقيقة التي باتت جلية امام ناظريها، اكثر جلاءً وواقعية من نبضات قلبها التي تتقاذف بين أضلعها اللحظة معلنة ميلادا لخفقة فؤاد تحمل اسمه الرنان الذي ظل يتردد داخل عقلها المشوش، ليل الجارحي..
"
1	"اصطكت تلك الأحذية الميري ببعضها ضاربة الأرض بقوة عند دخول العقيد حسان المصري وبصحبته النقيب هشام صبحي مندفعين باتجاه مكتب الأول الذي هتف في حنق وهو يستدير ليجلس خلف مكتبه: - العملية باظت، كنّا خلاص هنمسكهم متلبسين ونقفل القضية دي بقى..
"
2	"هتف هشام في حنق مماثل: - هي البنت اللي ظهرت فجأة دي ودخلت مكان التسليم، قلبت الموازين كلها وكانت سبب ف بوظان الليلة كلها..
"
3	"هتف العقيد حسان وهو يناول هشام كيسا بلاستيكيا به هاتف ما: - اهو ده اللي ممكن يوصلنا للبنت دي لو كان بتاعها ووقع ف مكان التسليم..
"
4	"تناول هشام ذاك الحرز هاتفا: - هجيب اسم مالك الخط بس يا رب يكون باسمها فعلا عشان نعرف مين الأخت دي وايه علاقتها بالموضوع ده..
"
5	"هتف العقيد حسان: - طب ياللاه شد حيلك وربنا يسهل..
"
6	"نهض هشام ملقيا التحية وغادر الى مكتبه وهو يتطلع الى ذاك الهاتف بداخل الكيس البلاستيكي الخاص بالأدلة غير منتبه لتلك التي اندفعت في اضطراب فاصطدمت به ليترنح كلاهما ويسقط الهاتف المغلف من يديه..
"
7	"تمسك هو ببقايا اتزان حتى استطاع الصمود واقفا بينما سقطت هي ارضا متألمة جوار الهاتف الذي لم تعره انتباها..
"
8	"انحني هشام متطلعا اليها في تساؤل: - انتِ كويسة يا آنسة!؟، انا اسف انتِ اللي..
"
9	"هتفت نجوى في غيظ: - انت هتسبني مرمية كده وتحكيلي قصة حياتك..
"
10	"جز هشام على اسنانه في غيظ مماثل وهتف من بينها حانقا وهو يمد كفه لمساعدتها: - اتفضلي قومي..
"
11	"وضعت كفها الرقيق بقلب كفه الضخم ونهضت تعدل من هندامها قبل ان تسأل في اضطراب وهي تتطلع حولها في تيه: - انا عايزة الظابط المسؤل هنا، اقدر ألاقيه فين لو سمحت!؟.
"
12	"هتف هشام في سخرية: - والله لو مش عاجبك خلقتي وشايفة اني منفعش ابقى ظابط، ابعت اجيب لك واحد مخصوص على ذوق حضرتك..
"
13	"تطلعت نجوى اليه في لامبالاة لكلماته الساخرة وهتفت في نزق: - لا تنفع وآمري لله..
"
14	"هتف هشام في حدة وهو ينحني يتناول الهاتف الذي كان لايزل ارضا: - ده انا اللي امري لله، اتفضلي..
"
15	"وأشار اليها لتتبعه حتى حجرة مكتبه التي دفع بابها ودخل ليستقر خلف مكتبها يشبك أصابع كفيه فوق سطحه متنهدا في تعب وهو تجلس قبالته: - هااا، خير، ارغي..
"
16	"هتفت نجوى محتدة: - ايه ارغي دي!؟، هوانا جاية اتسامر معاك، انا جاية ابلغ عن اختفاء اختي الكبيرة..
"
17	"تطلع هشام اليها في إرهاق واضح: - طب تمام، مرعلى غيابها أربعة وعشرين ساعة!؟.
"
18	"هتفت مؤكدة: - المفروض هي وصلت أسوان امبارح الصبح واختفت ع الساعة خمسة المغرب بعد ما وصلت ابوسمبل، انا عرفت المعلومات دي لما كلمت الفندق اللي كانت نازلة فيه فاسوان..
"
19	"هتف هشام متثائبا يتمطأ في تعب يرجع جسده للخلف مسندا إياه على ظهر مقعده: - طب يبقى لسه مقدرش اعمل لك حاجة، لسه مفتش يوم كامل على اختفائها، دي لو كانت مختفية من أساسه..
"
20	"هتفت نجوى منتفضة من موضعها في تحفز: - يعني ايه!؟، هقعد كده معرفش عنها حاجة!؟.
"
21	"هتف هشام باعين يغلبها النعاس: - للأسف اه، لحد ما نتأكد انها مختفية بالفعل، ساعتها ممكن نتصرف..
"
22	"انفجرت نجوى في البكاء وجلست موضعها من جديد فانتفض مذعورا لنحييها الذي جعله يستفيق دفعة واحدة وهي تهتف بأحرف متلعثمة يختلط فيها الكلام بشهقات متتابعة: - انا السبب، انا اللي كلمتها وعملت نفسي اتخطفت، كنت بهزر معاها قلت اجبها تتفسح معايا بعيد عن الحمل اللي هي شيلاه بعد وفاة بابا الله يرحمه، مكنش قصدي والله يحصل لها حاجة وحشة، انا كان كل قصدي انها تخرج بعيد عن المشاكل واضطربت اعمل كده لاني عارفة انها مش هاترضي تيجي من نفسها فاخترعت الكدبة دي..
"
23	"وتطلعت نحو هشام هامسة في براءة وبنبرة تحمل رجاءً لا يمكن رفضه: - انا عايزة عين، عايزة اختي..
"
24	"تنهد هشام وقد ادرك ان النوم قد ولى بلا رجعة وهتف في ضيق: - انتِ تهزري واحنا نشيل الهم هنا..
"
25	"ومد كفه ليضغط على ذر مستدعيا عسكري الخدمة من الخارج والذي دخل في التو واللحظة ليأمره هاتفا: - روح هات كباية ليمون وفنجان قهوة سادة دوبل..
"
26	"أدى العسكري التحية مندفعا لتنفيذ الامر وما ان هم بمد كفه ليدون بعض المعلومات عن عين حتى وقعت عيناه على الهاتف فأنار بعقله خاطر للحظة مما دفعه ليمسك بالهاتف المغلف مادا كفه به اليها هاتفا في تساؤل: - انت تعرفي الموبايل!؟.
"
27	"تطلعت نجوى للهاتف وهو تمسح الدمع عن عينيها لنستوضح معالمه من خلف غلافه ثم هتفت في لهفة: - ايوه، ده موبيل عين اختي، لقيتوه فين..!؟.
"
28	"ضاقت عينى هشام يحاول الربط بين الاحداث وبعضها وهتف متسائلا من جديد: - ايه اللي جاب اختك لأبوسمبل!؟، انتِ مش بتقولي كانت ف أسوان!؟.
"
29	"هتفت نجوى تخبره التفاصيل: - انا بعت لها ورقة من العصابة الوهمية مكتوب فيها مكان اللقاء والساعة، كنت عملالها مفاجاة ف فندق ابوسمبل، بس معرفش مجتش ليه!؟.
"
30	"هتف هشام مؤكدا: - مجتش عشان راحت معبد ابوسمبل بدل ما تروح الفندق..
"
31	"وتنهد مستطردا: - للأسف يا آنسة، اللعبة شكلها قلبت جد، بس بدل ما تكوني انتِ المخطوفة، اختك هي اللي اتخطفت..
"
32	"انتفضت نجوى من جديد هاتفة في صدمة: - ايه!؟، اكيد ده هزار، اتخطفت ازاي يعني!؟.
"
33	"هتف هشام مفسرا: - الميعاد والمكان اللي راحت فيهم كان هناك عصابتين بيتبادلوا بضاعة مهربة وهي افتكرت ان تجمعهم ده عشان يخدوا الفدية منها ويرجعوكِ..
"
34	"شهقت نجوى منتحبة من جديد تجلس على مقعدها واضعة رأسها ما بين كفيها لا تعلم ما عليها فعله..
"
35	"نهض من موضعه ليجلس على المقعد المقابل لها هامسا: - انا عارف الموقف صعب، بس ان شاء الله خير..
"
36	"دخل العسكري حاملا صينية المشروبات امره هشام ليضعها على الطاولة الصغيرة الفاصلة بينهما ليخرج مغلقا الباب خلفه..
"
37	"مد هشام يده اليها بكوب الليمون هامسا: - اشربي وهدي اعصابك، وان شاء الله هيخلص الموضوع على خير..
"
38	"مدت كفها تتناول الكوب هامسة في اضطراب: - يخلص على خير ازاي!؟، ده انت بتقول وقعت بين أيدين عصابة حقيقية، يعني ممكن يعملوا فيها حاجة..
"
39	"ووضعت الكوب على طرف المكتب بيد مرتعشة هامسة في توتر: - انا لوعين حصل لها حاجة انا عمري ما هسامح نفسي، لا ده انا ممكن اروح فيها بجد لاني متخيلش أعيش من غيرها يوم واحد..
"
40	"وانسابت الدموع على خديها من جديد ليهتف وهو يتطلع لمحياها الأكثر براءة على الاطلاق وكانه يخاطب طفلة في الخامسة من عمرها: - طب اشربي ومتقلقيش، والله لهترجع صاغ سليم..
"
41	"تطلعت اليه نجوى هامسة في تضرع: - يا رب يكون كلامك صح، يا رب..
"
42	"هتف مؤكدا: - لعله خير..
"
43	"هزت نجوى رأسها إيجابا وهي ترتشف من كوبها لا تعلم هل فعلا ما حدث لأختها يمكن ان يكون خيرا!؟، ام ان ما حدث لعين الحياة شرا مستطيرا!؟.
"
1	"كان يحاول ان يمنع نفسه بشتى الطرق من الاتصال بها لغير سبب مقنع، لكن من اين له بالأسباب المقنعة وما تنتظره هي من اخبار لم يكن بقادر على معرفتها..
"
2	"اصرعلى تجاهل ذاك الالحاح العجيب الذي يستشعره ليضغط رقمها الا ان كل ذلك ذهب ادراج الرياح عندما وجد نفسه لاأراديا ينتظر صوتها على الجانب الاخر..
"
3	"ألتقط أنفاسه يحاول الحصول على بعض الثبات بنبرات صوته وهي تجيب في لهفة تمنى لو تكن من اجله: - الو، ايوه يا حضرة الظابط..
"
4	"هتف بصوت متحشرج: - السلام عليكم، ازيك يا آنسة نجوى!؟، وازي الوالدة!؟.
"
5	"هتفت نجوى مؤكدة: - بخير الحمد لله، ها فيه اخبار، انا خلاص مبقتش قادرة أخبي على ماما اكتر من كده، الفترة طولت بجد، عشر ايّام كتيروماما مش مقتنعة أصلا ان عين ممكن تبعد عننا وعن المصنع بتاع بابا الله يرحمه الفترة دي كلها..
"
6	"هتف هشام متحرجا: - الصراحة مفيش جديد لحد دلوقتي، وانا اسف على تطفلي بس حبيت أبلغك اننا بنحاول بأقصى جهد الوصول لأي حاجة نقدر نعرف بيها طريق اختك..
"
7	"هتفت نجوى وقد بدأت في النحيب: - يعني برضو لسه مفيش أي خبر حتى يطمنا عليها..!؟، أقول لماما ايه دلوقتي..!؟، اقولها اني بسبب هزار بايخ عرضت عين لمصيبة زي دي وأننا مش عارفين حتى اذا كانت عايشة ولا..
"
8	"وتعالى صوت البكاء والذي صمت فجأة ما ان هم بمواساتها واضطرب الهاتف بيده وهو يستمع لصوت صرخات نجوى مصحوبة بنداء ملتاع على أمها التي سقطت ارضا تضع كفها موضع قلبها العليل ولا تستطيع إلتقاط أنفاسها..
"
9	"طرقات على باب الحجرة جعلتها تنتفض مشوشة الفكر بعد تلك الصدامات التي عانتها بين قلبها وعقلها..
"
10	"فتحت الباب ليطالعها سبب الصراع الأوحد، ليل الجارحي واقفا ببابها يهتف في نفاذ صبره المعتاد: - اچهزي حلاً، لازما نمشوا..
"
11	"هتفت متسائلة ولازال النعاس يخيم على نبرتها: - هنروح فين!؟.
"
12	"هتف بوجهها ساخرا في حدة: - بتسألي!؟، دِه على أساس اني هجولك مثلا!؟، انتِ تجولي حاضر وبس..
"
13	"استفاقت بشكل تام بعد صراخه ذاك مما دفعها لتجز على أسنانها في غيظ وتدفع بباب الحجرة مغلقة إياه بوجهه في عنف جعله يقف موضعه لبضع ثوان يود لو يدخل الى حجرتها لقتلها والخروج بنفس راضية، لكنه ضم كفيه في شدة واندفع مبتعدا قبل ان ينفذ ما يريح باله..
"
14	"خرجت مرتدية ملابسها السابقة دافعة بالجِرجار لداخل حقيبة النقود مع بعض الأغراض الأخرى..
"
15	"خرجت من الدار لتفاجأ بعدد من الحمير والإبل تحمل بعض الصناديق وهو يمتطي صهوة فرس شهباء جميلة، لكن اين موضعها يا ترى من هذه القافلة!؟، تنبه لوقوفها على اعتاب الدار فأشار لأحدى النوق الباركة امرا: - اطلعي..
"
16	"هتفت في ذعر: - اطلع فين!؟، لا، انا بخاف، انا عمري ما ركبت جمل..
"
17	"كان يتمتم لا تعرف هل كان يتضرع لمزيد من الصبر ام كان يصب اللعنات على رأسها!؟.
"
18	"ترجل من على فرسه جاذبا إياها من ساعدها تجاه الناقة امرا وهو يشير لهودجها: - اطلعي متخافيش، ده اامن مكان تبجى فيه، الچو هايبجى صعب..
"
19	"كان يقول كلماته تلك بنبرة هادئة محاولا اقناعها بالمنطق على عكس ما تصورت تماما فقد توقعت عندما سحبها خلفه بتلك الطريقة انه سيدفع بها عنوة لداخل الهودج وليكن ما يكون..
"
20	"هزت رأسها متفهمة وهي تحاول الصعود لكن دون جدوى فقد كان طولها بالكاد يصل لمستوى قاعدة الهودج على ظهر البعير وبعد عدد لا بأس به من المحاولات الفاشلة التي قضت على البقية الباقية من صبره المنعدم من الأساس حتى امرها وهو ينحني مشبكا أصابع كفيه ببعضهما: - اركبي..
"
21	"نظرت في عدم تصديق لما يفعل هامسة في نبرة بلهاء: - اركب فين!؟.
"
22	"همس شارحا: - حطي رچلك هنا على كفوفي واركبي، سهلة اهي..
"
23	"تطلعت من جديد لكفيه المتشابكتين اللذين من المفترض ان تضع عليهما قدمها لتكونا كدرج يسهل عليها الصعود على ظهر البعير وتشجعت لتنفذ ما امرها به قبل ان يخرج عن طوره موبخا واضعة قدمها على كفيه ليدفع بها في لحظة لداخل الهودج كطرد بريدي..
"
24	"تنفس ليل الصعداء عندما تأكد انها أصبحت تستقر بالداخل فما كان لديه مزيد من القدرة اوالشجاعة ليضع كفا عليها، يكفيه ما يعانِ منذ البارحة حينما وقع ناظريه عليها بذاك الزي الذي اكسبها جمالا فطريا غير معقول وكذلك تلك الحلي التي كانت تصدر صوتا متلازما مع خطواتها يذهب بثبات العابد ليجدها بعدها بين ذراعيه متشبثة باحضانه حتى لا تسقط ارضا فيسقط هو بديلا عنها صريعا لنظراتها التي أشعرته انه يقف على الأعراف لا فازبجنة عشقها ولا تلظى بنار بعادها، ما بين بين هي حالته التي لايزل يعانيها ما ان تقع عيناه على محياها..
"
25	"طال شروده لتخرج عين رأسها من خلف غلالة رقيقة تحيط بالهودج هامسة: - هو احنا مش هانمشي ولا ايه!؟.
"
26	"تنبه امرا إياها: - امسكي يعمدان الخشب اللي عندك كويس عشان جومة الچمل صعبة شوية، مش عايزين نلاجوكِ محدوفة بره احنا ما صدجنا ركبناكِ من الأساس..
"
27	"كان يقول كلماته الأخيرة بلهجة ساخرة دفعتها لتعاود النظر من خلف الغلالة في غيظ متناسية الإمساك بالأعمدة الخشبية كما امرها الا انها استشعرت حركة الجمل فجأة فتشبثت بالأعمدة في قوة وهي تندفع بشدة للأمام مع حركة قوائم الجمل الخلفية ثم تعود لتندفع فجأة للخلف بشدة مع نهوض الجمل على قوائمه الأمامية وأخيرا تستقر في اتزان بعد ان اصبح الجمل جاهزا للمسير، شعرت بالإعياء والرغبة في افراغ معدتها مع كل هذه الارجحة لكنها تجاهلت شعورها ذاك وهو يهتف من على صهوة فرسه: - انتِ تمام فوج!؟.
"
28	"لم يكن باستطاعتها المجازفة وإخراج رأسها للرد عليه والا قد يحدث ما لا يحمد عقباه لذا أخرجت كفها رافعة إبهامها كعلامة متعارف عليها ان كل الأمور على ما يرام مما دفعه ليئد قهقهاته على حالها الذي يدركه تماما مكتفيا بابتسامة ارتسمت على شفتيه وهو يندفع بفرسه متقدم القافلة العجيبة التي اعادتها لزمن الجاهلية..
"
29	"تطلعت للأفق من عليائها فإذا بالليل يفك اخر خيوط ثوبه المعتم عن السماء لتبدأ الشمس في التثاءوب معلنة استيقاظها على استحياء ولازلت تحتجب خلف عدة غيمات تسيطر عليها الرغبة في النعاس..
"
30	"سرحت بعين خيالها وحلمت انها احدى الأميرات التي يحرسها جيش من الجنود عند انتقالها من قصر ابيها السلطان الى قصر زوجها الأمير..
"
31	"كان الترنح داخل الهودج يبعث على النعاس وخاصة انها لم تنل قسطا كافيا من النوم بعد سهادها لساعات وإيقاظه لها للرحيل في تلك الساعة المتأخرة من الليل، كانت اشبه بطفلة تُهدهد داخل فراشها الوثير فبدأت عيناها في الاستسلام لنداءات النوم الا انها نفضت الكرى عن جفونها فجأة عندما تناهى لمسامعها صوت مزمار شجي يُعزف بواسطة احد الرجال بمطلع القافلة مترنما بصوت رخيم بموال عشق: -.
"
32	"واه يا ليل، يا ليلي، ع اللي حب ولا طالشي
"
33	"واه يا عين، يا عيني، ع اللي داب ولا جالشي..
"
34	"اه يا ليل واه يا عين، ميتا الزمان يا خلي..
"
35	"يچود بالوصل ما يبخلشي..
"
36	"تطلعت بنظرة خفية من خلف غلالة الهودج لتجده عاد من مقدمة القافلة ليسير جوار بعيرها ترتسم على قسمات وجهه جدية وصلابة أشعرتها ببعض الرهبة، وتساءلت الى اين يا ترى ستكون وجتهم القادمة!؟.
"
37	"سؤال هي تعلم انها لن تعرف إجابته الا عند الوصول لمستقرهم الجديد فلم تشغل بالها به..
"
38	"اعادت النظر من خلف غلالة الهودج الرقيقة من جديد ليرفع ليل ناظريه لاأراديا تجاهها لتتلاقى النظرات لوهلة، تراجعت هي للداخل لكنها لازالت تبصر نظرات عينيه معلقة بالهودج وقد لانت قسمات وجهه لتحمل هذه المرة بعض من الشغف والقليل من الرقة وشبه ابتسامة..
"
1	"بضع طرقات على باب الغرفة ثم انفرج بابها عن محياه مهللا في مودة: - حمدالله ع السلامة..
"
2	"هتفت نجوى في سعادة لمرأى هشام موجهة حديثها لأمها التي تحسنت حالتها وانتقلت لغرفة عادية: - حضرة النقيب هشام يا ماما، ده اللي ماسك موضوع عين ف أسوان..
"
3	"هتفت أمها في لوعة: - صحيح يا بني هي بخير!؟
"
4	"نجوى قالت لي انها كويسة..
"
5	"اكد هشام في اضطراب ونظراته حائرة بينها وبين نجوى التي اشارت اليه بلحظ خفي ان يؤكد على كلامها فأطاع هاتفا: - اه طبعا، هي بخير متقلقيش، بس هي مسألة وقت وهتكون معاكِ هنا باذن الله..
"
6	"هتفت نجوى مؤكدة في مرح: - شوفتي يا ستي اهو حضرة الظابط قالك انها بخير، كان لازم تسمعيها منه يعني وانا كلامي ملوش لازمة..
"
7	"ابتسم هشام مؤكدا: - لا طبعا ازاي يا آنسة نجوى، كلامك ع العين والراس، بس الظاهر ان الوالدة يهمها الكلام يبقى ميري..
"
8	"هتفت نجوى في مزاح تحاول إلهاء أمها عن السؤال مرة أخرى عن عين مشيرة بتحية عسكرية صارمة: - تمام يا فندم..
"
9	"قهقهت أمها على أفعال أبنتها بينما اتسعت ابتسامة هشام وهو يتطلع اليها في محبة لا يرغب في مفارقتها لكن يجب عليه العودة لأسوان فإجازته شارفت على الانتهاء، ربما عند عودته يستطيع ان يصل لموضع عين الحياة وينهي تلك القضية قبل ان يضع النقاط على الأحرف فيما يخص حياتهما..
"
10	"وصلا أخيرا لتلك القرية التي تتشابه دورها حجما ولونا، فقد كانت كلها على هيئة مبان من طابق واحد بيضاء اللون تعلوها القباب..
"
11	"كلها تقريبا محفورة داخل جدران الجبل الذي تعتليه مشرفة على النيل..
"
12	"أشار لها لتتبعه بعد مشاورة مع بعض الرجال..
"
13	"تبعته في صمت تشعر بالتعب والأعياء والرغبة في الحصول على حمام دافئ والخلود للنوم ربما لأيام، ولم يكن هو باقل رغبة منها في ذلك، لكن مهامه التي جاء من اجلها لا تترك له فرصة للراحة..
"
14	"دخل الى الدار التي اختارها بعناية كما سابقتها في قرية جابر النوبية، دار متطرفة ومنعزلة بعض الشئ عن باقي الدور..
"
15	"أشار لأحدى الحجرات هامسا في إرهاق: - دي اوضتك يا داكتورة، شوفيها لو ناجصها حاچة جولي..
"
16	"همست هي في حرج: - طب انا عايزة اخد حمام، بعد العاصفة والنوم ع الرمل و..
"
17	"هز رأسه المنكس متفهما وهمس: - ايوه طبعا، معلوم يا داكتورة، هخليهم يحضروا لك الحمام..
"
18	"ادخلي ارتاحي، ولما يچهز هنادمك..
"
19	"همست شاكرة واندفعت لحجرتها، كانت حجرة بسيطة تحوي فراش صغير لكنه نظيف عليه العديد من الاغطية وطاولة صغيرة ومصباحان على كل جانب بالغرفة داخل كوة بالحائط..
"
20	"جلست على طرف الفراش لا ترغب في تلويثه بما علق بها من رمال او ما شابه تمني نفسها بنوم عميق تعوض به ساعات السهاد لليلتين ماضيتين..
"
21	"طرقات على الباب انبأتها ان الحمام قد تم تجهيزه بكل ما يلزم..
"
22	"نهضت في عجالة تسير في الاتجاه الذي اشارت اليه احدى النسوة، هزت عين رأسها في امتنان فتركتها المرأة وانصرفت..
"
23	"همت عين بدخول الحمام لكنها وجدت ان الفرصة سانحة تمام لتدرك ما تحويه كل هذه الصناديق التي كانوا يحملونها على طول الطريق وكانت بالدار الأخرى يضعون علي كل باب حارس لا يغادره..
"
24	"اما هنا، فلم تجد أي من الحراس فقررت المجازفة لتعرف محتوى الصناديق التي يتم تهريبها..
"
25	"تسللت في بطء نحو احدى الغرف التي رأت الرجال عند وصولهم يضعون بها حمولتهم الثمينة وفتحت بابها في حذّر ودخلت تحاول تلمس طريقها حتى اصطدمت قدمها بحافة صندوق ما كان موضوع جانبا، تأوهت بصوت مكتوم وتغلبت على وجعها وقد ارتفع فضولها لمستوى عالِ وهي تنحني عابثة بقفل الصندوق الذي عالجته قليلا حتى فُتح، مدت كفها لمحتوياته فلم يكن هناك الا بعض القش، مدت يدها في خوف مما قد يكون مدفونا به فاصطدمت كفها بجسد املس..
"
26	"كادت ان تخرج يدها ذعرا الا انها تشجعت تتحسس باقي الجسد الأملس جاذبة إياه خارج القش
"
27	"لتشهق في صدمة وهي تمسك بذاك التمثال الفرعوني بين يديها..
"
28	"تمالكت أعصابها ومدت كفها من جديد تزيح القش في عجالة لتكتشف عدد من التماثيل الفرعونية المتعددة الأحجام والأشكال..
"
29	"اذن فهو يقوم بتهريب ثروة بلاده والاتجار بها..
"
30	"كانت تعلم انه مهرب لكن لم يكن يخطر ببالها ان تكون تجارته هي تهريب اثارالبلد وخيرها..
"
31	"امسكت تمثال بكل كف واندفعت خارج الحجرة
"
32	"ليتفاجأ كل منهما برؤية الاخر فشهق كلاهما في صدمة كان سببها مختلف لكلاهما..
"
33	"كان ليل قد انهى حمامه لتوه خارجا لا يستره الا منشفة حول خاصرته يسير بها في أريحية تجاه غرفته معتقدا انها بدورها تأخذ حماما على الجانب الاخر من الدار وتفاجأ عندما وجدها تخرج من الغرفة التي حفظ بها صناديق البضاعة حاملة بعضها بيدها..
"
34	"تجاسرت عين على مظهره الشبه عار متجاهلة إياه وهي تتقدم نحوه حاملة التمثالين بين كفيها هاتفة في غضب مكتوم: - ايه ده يا ليل بيه!؟.
"
35	"هتف ليل ساخرا: - هيكون ايه يعني!؟، انتِ شايفة ايه!؟، تماثيل فرعوني، مساخيط كيف ما بنجولها..
"
36	"هتفت في غضب لازال مكتوما: - كنت أتوقع تتاجر ف أي حاجة الا ده..
"
37	"هتف ليل بنفس النبرة الساخرة: - محسساني يا داكتورة اننا اتجابلنا على عرفات، ما انتِ عارفة م الأول اني بهرب بضاعة، ايه تفرج بضاعة عن التانية!؟.
"
38	"هتف في ثورة: - تفرق كتير، ده تاريخ بلدك، ازاي تبيعه كده بالساهل!؟.
"
39	"هتف في لامبالاة: - متكبريهاش جوي كِده، دول اسميهم لچية، حاچة لجيناها ف الأرض وبنبعوها للي يشتري، وبعدين انتِ محموجة جوي على شوية التماثيل اللي بنبيعهم، ما البني أدمين دلوجت بيتباعوا، وعادي..
"
40	"دخل جابر في تلك اللحظة ليكتشف ما حدث ليهتف به ليل في غضب هادر: - اني مش جلت تحط راچل يوجف على كل اوضة!؟، محصلش ليه!؟.
"
41	"هتف جابر معللا: - الرچالة كانوا بيفطروا وانتوا جلتوا انها ف الحمام وهطول..
"
42	"ومال على ليل هامسا: - ايه العمل دلوجت يا بيه!؟
"
43	"دي عرفت كل حاچة!؟.
"
44	"هتفت عين في غضب: - عرفت وهبلغ البوليس كمان..
"
45	"أشار ليل لجابر بالمغادرة وما ان خرج طائعا حتى اقترب منها ليل في استمتاع لتتقهقر هي حتى اصطدمت بمقعد خلفها اجبرها لتسقط جالسة عليه وهي لاتزل تحمل التمثالين بيدها لينحني ليل نحوها مستندا بكلتا كفيه على يدي المقعد هامسا وهو يتطلع لعينيها في مشاكسة: - جدامك حل من اتنين يا داكتورة، يا تموتي، يا تسكتي، تحبي ايه!؟.
"
46	"همت بان تنطق الا انه وضع سبابته على شفتيها هامسا في تحذير: - لاااه، متجاوبيش دلوجت، خدي وجتك يا داكتورة..
"
47	"واقترب اكثر لتبتعد ملصقة ظهرها بظهر المقعد الذي تشغله وهو يهمس مقتربا من مسامعها: - وفيه حل تالت بس نخليه بعدين..
"
48	"وغمز بإحدى عينيه في عبث فاضطربت لقربه بهذا الشكل الحميمي وما ان هم بالابتعاد حتى عاد يهمس من جديد: - اه بالمناسبة، تعرفي تماثيل ايه اللي انت شيلاها دي!؟، اجولك اني..
"
49	"أشار لأحدهما هامسا في نبرة ماجنة جمدتها حرفيا عن النطق: - دِه بيجولوا انه اله المحبة عند الفراعنة اسميه، (باسيت)، والتاني دِه اسميه (حتحور) يبجى اله الإخصاب والأمومة..
"
50	"رفعت ناظريها اليه ليتطلع الى عمق عينيها في مجون مستمتعا قبل ان ينتصب واقفا واستدار راحلا وهو يشير لها امرا: - رچعني اللي ف يدك دوول يا داكتورة دي حاچات ناس، وادخلي فوچي وخدي حمامك ومتنسيش، فكري هتختاري ايه..
"
51	"واغلق باب حجرته خلفه تاركا إياها تتطلع للتماثيل الفرعونية التي تحملها لتنهض تعيدهما موضعهما مغلقة باب الحجرة خلفها واتجهت للحمام في آلية تحاول ان تستنتج ما هو الحل الثالث الذي يخفيه عنها، ربما عليها اختياره، فهي لا تريد الموت بالتأكيد وكذلك لن تقف مكتوفة الأيدي امام ما تره يحدث من تبديد لثروة البلاد..
"
52	"لكن تراه ما هو ذاك الحل!؟، لديها فضول لتعرف لكن تتمنى الا يكون ذاك الفضول نفسه الذي قتل القطة..
"
1	"أصبحت بداخل بيت صخري مبني في أحضان الجبل يطل من بعد على بيوت قرية نوبية تسكن تلك الجزيرة التي قدموا اليها بالقوارب الشراعية التي كانت تنتظرهم، أُلقي بها في قاع احد القوارب الشراعية فانكمشت وهي تتطلع لرئيسهم المدعو ليل ممدد على احد الجوانب في حرص وعناية، يتابعه احدهم كل دقيقة مطمئنا على حاله حتى حملوه على نقالة الى ذاك البيت وهي معهم بدورها لا يمكنها الاعتراض تضم حقيبة النقود في تشبث ولا تجرؤ الا على الانصياع لأوامرهم حتى يقتادوهم لاختها وهذا كل ما كانت تطمع فيه، ان ترى نجوى وتطمئن انها بخير وليكن ما يكون بعدها..
"
2	"تكومت على نفسها بأحد الأركان داخل تلك الحجرة تاركة لهم محاولة علاج إصابة سيدهم الأسود، وهم تجاهلوها بدورهم وهم يتفحصون جرحه النازف..
"
3	"هتف صاحبه الذي كان برفقته بالمعبد في قلق: - دِه محتاچ داكتور ضروري، لو فضل ينزف كِده هيروح فيها..
"
4	"هتف اخر كان ممن لحقوا بهم من خارج المعبد حيث كانوا ينتظرونهم بالخارج على تلك القوارب لتخليصهم من المدعو حداد: - هنچيبوا منين داكتور دلوجت يا چابر!؟...
"
5	"هتفت عين الحياة بصوت متحشرج: - اناا ممكن..
"
6	"هتف صاحبه المدعو جابر بلهجة نوبية في ضيق ظاهر: - هيلوليقا، استغفرالله العظيم، انتِ السبب ف حاله دِه، يبجى نجطينا بسكاتك، الراچل دمه هيتصفى..
"
7	"نهضت عين الحياة من موضعها هاتفة في حزم لا تعلم من اين واتتها الشجاعة لإظهاره: - انا ممكن اساعد لأني دكتورة، ده اللي انا عايزة أقوله من الصبح..
"
8	"واتجهت الى حيث يرقد ليل ممددا وقد بدأ يهزي امرة في حزم: - لو سمحت نفذ اللي هقولك عليه وجيب اللى هطلبه بسرعة والا ريسكم ده ممكن فعلا يروح فيها..
"
9	"هتف جابر في طاعة بعد ان علم بكونها طبيبة وقد أرسلها الله اليهم في الوقت المناسب: - جولي انتِ عايزة ايه ولو كان لبن العصفور نچبهولك، بس المهم يجوم منيها..
"
10	"طلبت ورقة وقلم وبدأت تخط بعض الطلبات ناولته إياها، انتشل جابر الورقة واندفع خارجا لإحضارها على وجه السرعة بينما طلبت من الرجل الاخر الذي كان يقف منتظرا اوامرها بعض من الماء الفاتر وبعض المناشف النظيفة..
"
11	"اندفع الرجل يحضر ما طلبت في عجالة..
"
12	"تطلعت الى ذاك الممدد قبالتها بلا حول ولا قوة تتمنى ان يستفيق للحظة ليخبرها اين يأسر اختها الوحيدة لكنه ظل يهمهم غائبا عن الوعي..
"
13	"مدت كفها حيث موضع اصابته ومزقت جزء من جلبابه الأسود لتستطيع تفحص الإصابة بشكل اكثر وضوحا..
"
14	"وصل راشد ذاك الرجل الذي أرسلته لاحضار الماء والمناشف ليضعهم امامها منتظرا اية تعليمات أخرى لكنها مدت كفها لمنشفة وبللتها بالماء وبدأت في تنظيف ما حول الجرح لاستيضاح عمق الإصابة، زاد تململه وعلت همهماته نظرا لوجعه البادي على قسمات وجهه التي تغضنت في ضيق..
"
15	"ظهر جابر لاهثا على اعتاب الحجرة التي تضمهم هاتفا في عجالة وهو يلتقط أنفاسه: - اهاا كل اللي طلبتيه يا داكتورة..
"
16	"هتفت امرة: - لازم نقص له جلبيته دي، هات مقص عشان مش هاننفع نحركه..
"
17	"هتف جابر وراشد طائعين: - حلاً..
"
18	"نهضت من موضعها جواره تاركة لهما المجال لقص جلبابه وكذا فك عمامته عن رأسه لتستلق على الوسادة بشكل اكثر راحة..
"
19	"كانت عين تلتزم احد الأركان تتشاغل حتى ينتهوا وأخيرا هتف جابر وهو يجذب الغطاء على جسده المسجي حتى خصره تاركا جزءه الأعلى عاريا: -اتفضلي يا داكتورة..
"
20	"تنحنحت في اضطراب وهى ترى جسده ممددا بهذا الشكل لكنها جلست وبدأت في حاولة استخراج الرصاصة وتطهير الجرح..
"
21	"امرت راشد وجابر بإمساك كتفيه حتى لا ينتفض وهى تخرجها وما ان دفعت بها خارجا حتى اطلق صرخة مدوية شعرت انها زلزلت الجبل الذي يقلهما، ضمدت الجرح بمساعدتهما ليلتف الشاش الطبي حول كتفه الأيسر وصدره..
"
22	"اعطته بعض الآدوية اللازمة من خلال الحقن وهمست وهى تنهض متنهدة في راحة: - باذن الله هيبقى تمام، بس لازم يتغذي كويس عشان يعوض الدم اللي نزفه ويستعيد صحته بسرعة..
"
23	"هتف جابر مؤكدا: - هوصي على احسن اكل يخليه يجوم يرمح..
"
24	"بينما هتف راشد متسائلا: - هو هيفوج امتى يا داكتورة!؟.
"
25	"هتفت عين: - ف خلال كام ساعة باذن الله..
"
26	"همس كلاهما: - باذن الله..
"
27	"هتف جابر ممتنا: - احنا مش عارفين كنّا هنعملوا ايه من غيرك يا داكتورة، دِه كن ربنا بعتك عشان تلحجيه..
"
28	"همست مؤكدة: - انا برد له جميله، لولاه لكنت انا اللي مكانه دلوقتي او يمكن كنت رحت فيها أصلا..
"
29	"ساد الصمت وجابر يتطلع في محبة لجسد ليل الممدد لتهمس عين في تردد: - انا عايزة اعرف فين نجوى اختي!؟.
"
30	"تطلع اليها جابر في تعجب متسائلا: - نچوى اختك..!؟، ودي هنعرفوا مكانها كيف!؟.
"
31	"هتفت متوجسة: - هي مش معاكم، مش انتوا العصابة اللي خطفتها وطلبتوا فدية!؟.
"
32	"هتف جابر مستعجبا: - لاه محصلش، لا احنا بتوع خطف حريم!؟، ولا طلبنا فدية من حد!؟، ولا نعرفوا فينها اختك دي من أساسه!؟.
"
33	"هتفت عين في صدمة: - امال هي فين!؟.
"
34	"يا ترى حصل لها ايه دلوقتي!؟، ده انا لو مسلمتهمش الفدية ممكن يعملوا فيها حاجة..
"
35	"توقفت صامتة لبرهة وأخيرا تحركت في تثاقل مترنحة قدماها تشبه الهلام، جلست منهارة ارضا جوار حقيبة النقود التي تطلعت اليها في وجع للحظة قبل ان تشهق باكية في قلة حيلة لا تدرك اين اختها ولا ما عليها فعله الان وهي أسيرة بدورها لا تملك من امرها شيئا..
"
36	"لم يعقب جابر بحرف وإنما همهم ببعض الكلمات التي لم تهتم لسماعها تاركا إياها موضعها ملقيا عليها نظرة مشفقة قبل ان يغادر الحجرة..
"
37	"ساد صمت قاتل الا من همهمات المصاب المسجي هناك على الجانب الاخر من الغرفة، وفجأة تذكرت امرا، اين هاتفها!؟، تساءلت في نفسها وهي تبحث عنه بين طيات ثيابها تارة وداخل الحقيبة تارة أخرى، كانت متلهفة جدا لإيجاده لعلها تستطيع الوصول لاختها اوحتى يمكن لاختها الاتصال من جديد عندما أخلفت الميعاد المتفق ربما يحدد أفراد العصابة ميعاد اخر، لكن كيف لها الذهاب وهي الأخرى مختطفة مع قوم لا تعلم شيئا عنهم الا انهم احدى عصابات التهريب!؟..
"
38	"فقدت الأمل في إيجاد الهاتف فتيقنت انه سقط منها اثناء الصراع الذي دار بالمعبد، وفقدت الأمل كذلك في استطاعتها الوصول لاختها..
"
39	"مما دفعها لتنكمش على نفسها متخذة الحقيبة كوسادة وضعت عليها رأسها واستمرت في البكاء والنحيب حتى غلبها النعاس..
"
1	"انتفضت متطلعة لسقف غرفتها تلتقط أنفاسها في تتابع، ان ذاك الحلم العجيب الذي تكرر عدة مرات لا يريد ان يفارقها..
"
2	"لقد اضناها شوقها الى لقياه وهي تدرك ان ذاك اضحى دربا من مستحيل، لقد رحل بلا رجعة..
"
3	"وربما ما تره بأحلامها ما هو الا ترجمة لهذا الشوق الطاغي لمحياه..
"
4	"سال الدمع على جانبي وجهها وهي تهمس باسمه في لوعة، كانت تعلم ان اجتماعهما لم يكن مقبولا فكيف لها ان تلق بقلبها بين كفي رجل كهذا، اين ذهب تعقلها لتقع في هوى مجرم!؟، وهل لو كان على قيد الحياة كانت ستقبل ان تقترن به ويكون أبا لأولادها..!؟، ذاك يعد ضربا من جنون بل انه الجنون بعينه، لقد حُكم على اجتماعهما بالإعدام..
"
5	"لما لا يتركها طيفه تهنأ في وحدتها او تنل قسطا وافرا من النوم دون ان يزورها مؤرقا إياها!؟.
"
6	"تنهدت في وجع وهي تنهض في تثاقل حتى تجهز نفسها لحضور المزاد الذي سيباع فيه المصنع اليوم، واعتذرت لأبيها من جديد ودمعها يسيل من جديد على ضياع أحلامها واحدا تلو الاخر..
"
7	"لم يكن هينا عليها اوعلى نجوى حضور المزاد العلني الخاص ببيع المصنع، لكنها ضغطت على نفسها عندما قررت الحضور ونجوى بصحبتها حتى ان هشام اصر على التواجد حتى لا يكونا وحيدتين في ظرف كهذا..
"
8	"جلست عين في الصف الأول وبجوارها نجوى وخطيبها هشام في انتظار بدء المزاد عندما يكتمل باقي الحضور الذين بدأوا في الظهور فرادى ومجموعات..
"
9	"مر بعض الوقت حتى ضرب القائم بالمزاد على طاولة أمامه لينتبه الجميع لبدء المزاد ويلتزم كل مكانه..
"
10	"بدأ المسؤل بوضع سعر مبدأي للمصنع ليبدأ شخص من هنا وشخص من هناك في المزايدة..
"
11	"كانت ضربات قلب عين الحياة تصل لزروتها مع كل هتاف يصل عبر أنحاء القاعة فكل جنيه زيادة عن ديونهما المستحقة الدفع سيكون كل ما تبقى لهن من ثروة ابيهم..
"
12	"توقف الهتاف بالأرقام التي كانت تتقاذف من افواه المتنافسين على الشراء مما دفع القائم بالمزاد على التساؤل: - مين يزود!؟، لسه بدري يا جماعة، ده احنا لسه بنقول يا هادي..
"
13	"هتف احدهم على مضض بمبلغ اعلى قليل وصمت ليعيد القائم ندائه من جديد: - هاااا، مين يزود، ألااونه، ألادوي، ألا..
"
14	"هتف صوت جهوري من الخلف بمبلغ فاق اخر رقم بمراحل..
"
15	"تطلع الجميع لذاك الذي دخل القاعة متأخرا يرتدي نظارته الشمسية التي تحجب معالم وجهه ويتكئ على عصا ابنوسية لعجز ما بإحدى قدميه..
"
16	"تهامس الجمع عن كينونة الرجل الذي تقدم في هوادة نظرا لإصابة قدمه وما ان اقترب من موضع وجود ثلاثتهم بالصف الأول حتى انتفض هشام هامسا في نبرة متعجبة مخلوطة بسعادة: - سيادة الرائد غيث الجبالي!؟.
"
17	"تنبهت عين لذاك الرجل الذي ما ان اقترب حتى تحرك شيء ما داخلها، لكنها تجاهلته وكل ما كان يشغل فكرها ساعتها ان ذاك المبلغ الذي عرضه مقابلا للمصنع سيكون اكثر من كافِ لسداد الديون والعيش في بحبوحة دون قلق، وتطلعت الى هشام متسائلة في استغراب: - هو انت تعرف ده مين يا هشام!؟.
"
18	"تطلع اليها هشام مازحا: - طبعا اعرفه..
"
19	"وغمز بعينه في شقاوة: - وانتِ كمان تعرفيه..
"
20	"استدار غيث لموضع ثلاثتهم والرجل المسؤل عن المزاد قد اكد هاتفا ان المصنع اصبح من حق غيث الجبالي..
"
21	"شهقت عين في صدمة كادت ان تفقدها وعيها، لا يمكن ان يكون ما تره اللحظة حقيقيا، انه هو..
"
22	"تغير بعض الشئ، اختفت اللحية والعمامة الصعيدية، واُستبدل الجلباب بملابس عصرية، بنطال من الجينز وسترة جلدية، ورغم ان نظارته الشمسية اخفت عنها عينيه السمراوتين الا انها ايقنت انه يتطلع اليها اللحظة من خلف زجاجها المعتم فقد استشعرت حرارة جسدها تعلو في اضطراب كبلها حتى عن النهوض لملاقاته بعد ان خلت القاعة برحيل من كانوا يتأملون في شراء المصنع..
"
23	"اندفع هشام مهللا في فرحة تجاه غيث: - حمدالله على سلامة حضرتك يا فندم، شرفت..
"
24	"ابتسم غيث في مودة رابتا على كتف هشام هاتفا: - الله يسلمك يا هشام..
"
25	"واستطرد مازحا: - ايه رأيك!؟، جيت ف الوقت المناسب زي ما بيحصل ف الأفلام، صح!؟.
"
26	"قهقه هشام مؤكدا: - دايما مواعيد سعادتك مظبوطة بالثانية..
"
27	"هتفت نجوى متعجبة: - هو فيه ايه!؟، ما حد يفهمنا اللي بيحصل!؟.
"
28	"قهقه هشام واتسعت ابتسامة غيث امرا إياه: - بقولك ايه!؟، خد خطيبتك وفهمها بالراحة عشان انا ورايا مهمة تانية، ياللاه انصراف..
"
29	"ارتفعت ضحكات هشام وادى التحية العسكرية في عجالة جاذبا نجوى خلفه راحلين خارج القاعة..
"
30	"كانت عين لاتزل على ذهولها تتطلع لما كان يحدث ولا تستطيع التفاعل معه او حتى استيعابه..
"
31	"نظراتها معلقة بذاك الرجل الذي يقترب منها اللحظة حتى جلس جوارها هامسا في مشاكسة وهو يخلع عنه نظارته الشمسية: - أديني خلعت النضارة يمكن تعرفينى..
"
32	"تطلعت لعمق عينيه السمراء التي دوما ما خلبت لبها وهمست بصوت متحشرج تأثرا لا تصدق انه امامها حيّا يرزق: - ليل!؟، ليل الجارحي!؟.
"
33	"ابتسم في محبة متطلعا اليها في عشق هامسا: - غيث الچبالي، الرائد غيث الچبالي، يا داكتورة..
"
34	"وغمز بعينه هامسا: - اهاا كلمتك صعيدي يمكن كِده تصدجي اني ليل..
"
35	"وهمس بصوت أبح: - ايوه ليل يا عين..
"
36	"دمعت عيناها حينما بدأت تستوعب الامر ليهمس متطلعا اليها في شوق: - انا جيت مخصوص عشان اعرفك ايه هو الاختيار التالت على فكرة..
"
37	"وقهقه ساخرا: - بزمتك حد يختار حاجة هو مش عارفها!؟.
"
38	"همست وقد استعادت بعض ثباتها: - مكنتش عايزة اموت ومكنتش هعرف ابلغ عنك، يبقى اكيد الاختيار التالت ارحم حتى ولو معرفوش..
"
39	"همس مشاكسا وهو يقترب منها: - من ناحية ارحم فمعتقدش ان فيه أي رحمة..
"
40	"تطلعت اليه مستفسرة في اضطراب ليهمس في عبث: - لو جوازك مني رحمة، يبقى انتِ موهومة بجد..
"
41	"شهقت فاغرة فاها ليقهقه مؤكدا: - ايوه، هتجوزك يا عين الحياة، وانت اللي اختارتي..
"
42	"همست بتلبك وهي تهم بالنهوض راحلة: - انا لازم امشي، ومبروك عليك المصنع..
"
43	"أمسك بذراعها يدفعها للجلوس من جديد: - انا مش هقدر أقوم وأجري وراكِ، راعي شيبتي ووجع رجلي واقعدي اسمعيني..
"
44	"جلست مرة أخرى على مقعدها جواره هامسة في تساؤل: - ايه اللي حصل لرجلك!؟.
"
45	"اكد مبتسما: - حاجة بسيطة الحمد لله، إصابة اثناء العملية الأخيرة، عملية ليل الجارحي، ده يا ستي مهرب اثار كان مدوخنا وراه، لكن بفضل الله قدرنا نوقعه ونكتم ع الخبر، ليل محدش كان يعرفه ولا شاف شكله شخصيا، فكانت فرصة ان حد يتنكر مكانه عشان نوقع كل الشبكة اللى كان بيتعامل معاها، ووقع الاختيار على العبد لله..
"
46	"أولا لاني صعيدي الأصل متشرب اللهجة الصعيدية من الوالد اللي كان من أعيان مدينة دراو بأسوان وكنت مخالط اهل النوبة طول عمري واعرف لهجتهم لان اللى ربتني بعد امي الله يرحمها كانت الخالة زينة ام جابر..
"
47	"هتفت مقاطعة في تعجب: - جابر!؟، هو كان معاك ف العملية كمان..!؟.
"
48	"اكد وقد اتسعت ابتسامته: - اكيد طبعا وساعدني كتير جداااا..
"
49	"واستطرد وهو يميل نحوها قليلا هامسا في محبة: - كل حاجة كانت ماشية عال لحد ما ظهرتي، ضيعتي عليا تعب شهور ومش بس كده، لا وإصابة كنت هروح فيها..
"
50	"نكست رأسها هامسة: - كنت بحاول انقذ اختي، مكنتش انت المقصود ولا كنت عايزة اعرفك من أساسه..
"
51	"ورفعت رأسها متطلعة اليه هامسة في وجد: - لكن ساعتها استغربت بجد، ليه واحد زيك يقف ياخد رصاصة بدل واحدة ميعرفهاش..!؟.
"
52	"همس غيث مؤكدا: - عشان دي وظيفتي اني احمي أي حد ف خطر..
"
53	"واستطرد في رقة: - بس كانت اجمل رصاصة خدتها ف حياتي، اول ما فتحت عيني عليكِ وانتِ بتعالجيني حسّيت إحساس غريب وانتِ قصادي عمري ما حسيته قبل كده، كان ممكن ادبر مع جابر طريقة تبعدك عن مكانا، لكن كنت بتحجج انك ممكن توقعي ف ايد حداد فالأحسن انك تفضلي تحت عيني، عين، انا بحبك وعايز اتجوزك، والمصنع ده مهرك، من اول ما اعترفت لنفسي اني عاشقك وعرفت اد ايه المصنع ده يهمك قلت هايبقى مهرك باْذن الله، هااا، تقبلي..
"
54	"كانت ضربات قلبها قد تجاوزت سرعتها المفترضة حتى انها شعرت ان خفقات فؤادها قد أصبحت تقف بحلقها تمنعها من الإجابة..
"
55	"فركت كفيها في حياء وهمست أخيرا: - وانا هتجوز مين، ليل الجارحي ولا غيث الجبالي!؟.
"
56	"همس مشاغبا: - الاتنين واحد طلعي عينهم زي ما انت عايزة، المهم انك تقبلي تكوني ف حياتي..
"
57	"قهقهت في سعادة وأخيرا همست وهي تهز رأسها في إيجاب: - اقبل يا ليل، اقصد يا غيث..
"
58	"لتتسع ابتسامته وقد ادرك انه نال ما كان يرغب منذ وقعت عيناه عليها..
"
1	"تململت في ضيق تستشعر وجعا بمنطقة ما بجسدها، حاولت الاعتدال فتأوهت وفتحت عيونها لتوقن انها متكومة ارضا على ذاك البساط الخفيف الممتد تحتها ولاتزل الحقيبة تحت رأسها فاعتدلت تتأوه من جديد واضعة كفها اسفل ظهرها حيث موضع الألم جراء النوم بهذا الوضع في مثل هذا الجو البارد فلولا معطفها الثقيل نسبيا لماتت بردا وخاصة في هذا البيت العجيب المنحوت داخل صخر الجبل والذي تستشعر برودة طبيعية وانت داخلة..
"
2	"لا تعلم كم مر من وقت وهي نائمة فقد جالت بأنحاء الغرفة تحاول ان تقع عيونها على ساعة حائط فلم تجد، تنهدت ولم تعرالامراهتماما وهمت بالتمدد من جديد الا ان هذه الهمهمة جعلتها تتذكر ان معها بالغرفة زعيمهم المدعو ليل والذي عالجته منذ بعض الوقت..
"
3	"يبدو انه يستفيق، هكذا همست وهى تقترب منه في حذّر تحاول ان تتبين موضع قدمها في هذا الظلام، فباب الغرفة مغلق وعليه حارس يقف بالخارج والعتمة تخيم على المكان الا من ضوء خافت تتراقص زُبالة مصباحه البعيد بأحد الكوات الموجدة بالحائط..
"
4	"وقفت بالقرب من الفراش تطل عليه من عليائها ليهمس ليل في وهن: - مية، عطشان..
"
5	"اومأت برأسها وتطلعت لتلك القلة الفخارية الموضوعة جانبا فتناولتها ومدت كفها لاحد المناشف النظيفة تبللها بالماء واقتربت تجلس على حافة الفراش تمر على شفتيه بالمنشفة المبللة..
"
6	"وهمست مؤكدة: - مقدرش اديك ماية على طول ده خطر عليك، شوية شوية..
"
7	"اخذ يرطب لسانه بقطرات الماء التي تبقيها على شفتيه حتى انفرج الباب عن محيا جابر هامسا في قلق: - هو فاج!؟.
"
8	"هزت رأسها إيجابا ليهمس في راحة: - الحمد لله..
"
9	"دخل وبدأ في رفع قوة الإضاءة داخل الغرفة وأشعل المصباح الاخر الذي كان مركون بالكوة الأخرى على الحائط الكائن بالجانب الاخر، أُضيئت الغرفة بشكل جيد وخرج جابر للحظة وعاد بصينية طعام موضوع عليها أطباق مغطاة، وضع الصينية جانبا ورفع الغطاء عن طبق ما لتتصاعد منه الأبخرة..
"
10	"مد كفه بالطبق هامسا: - لازما ياكل دي، عشان يعوض الدم اللي نزفه..
"
11	"همست عين لمحتويات الطبق متسائلة: - ايه دي!؟.
"
12	"اكد جابر مجيبا في فخر: - دي مِديدة، بالسمن البلدي واللبن والحلبة..
"
13	"همست عين معترضة: - بس دي تقيلة..
"
14	"اكد جابرفي نفاذ صبر كعادته: - استغفر الله العظيم، دي شفا يا داكتورة، دوجيها هتعچبك..
"
15	"ترددت قليلا قبل ان ترفع الملعقة ببعض من الخليط المتجانس الذي يشبه في قوامه المهلبية لفمها، استطابتها فهمست في استحسان: - دي فعلا حلوة قوي..
"
16	"ابتسم جابر هاتفا في فرح: - المديدة مغذية وتدفي ف البرد الشديد..
"
17	"ونهض مقتربا من موضع ليل هامسا له في محبة: - يا ليل بيه، حمدالله بالسلامة، شد حيلك معايا عشان لازما تاكل..
"
18	"استند عليه ليل ليرفعه جابر قليلا في حذّر مريحا جزعه على وسادة خلف ظهره..
"
19	"تأوه ليل ثم كتم وجعه وهو يتحرك في بطء معدلا وضعية جلوسه وما ان سكن حتى وقعت عيناه على عين التي كانت تقف بالقرب من الفراش ممسكة طبق المِديدة في انتظار إطعامه..
"
20	"همت بالجلوس موضعها السابق على طرف الفراش الا انها عدلت عن ذلك وظلت تقف في ثبات عندما همس ليل في لهجة يسكنها الضيق متسائلا: - مين دي!؟.
"
21	"هتف جابر مفسرا: - لحجت نسيت يا بيه!؟، دي..
"
22	"قاطعه ليل ضجرا في وهن: - عارف انها اللي ظهرت فچأة فجلب التسليم وخربطت الدنيا، اني عايز اعرف دي مين!؟، وايه اللي چابها ساعتها..!؟.
"
23	"وتطلع اليها ليل شذرا بنظرات قاتمة يملأها الشك هاتفا بلهجة حاول ان يجعلها صارمة رغم وهنها: - انتِ مين يا بت!؟، ومزجوجة علينا من مين!؟.
"
24	"تلجلجت عين لا تعلم بما تجيب ليستطرد هاتفا في شدة تتعارض تماما مع وهنه: - انطجي..
"
25	"اثرت شدة لهجته على احساسه بألم جرحه فوضع كفه على موضع الضمادة وتغضن وجهه مؤكدا معاناته ليهتف جابر مؤكدا في حنق لعدم إعطائه الفرصة ليشرح: - استغفر الله العظيم، الداكتورة..
"
26	"رفع ليل نظراته نحوها ولاتزل قسماته تشي بأوجاعه مقاطعا إياه متعجبا: - داكتورة!؟.
"
27	"اكد جابر مفسرا: - ايوه داكتورة، ولولاها مكناش عرفنا نلحجك، هي اللي جامت بالازم..
"
28	"همس ليل وهي تكاد تذوب من شدة وقع نظراته المتفحصة عليها: - برضك معرفناش، ايه اللي چابها المعبد ف الساعة دي!؟.
"
29	"هم جابر بالشرح مجددا الا ان عين الحياة همست بأحرف مضطربة: - اختي مخطوفة وجالي جواب م العصابة أقابلهم ف المعبد الساعة خمسة المغرب عشان ياخدوا الفدية ويرجعوها..
"
30	"وتذكرت انها تملك الخطاب بجيب معطفها فاخرجته في عجالة تناوله إياه..
"
31	"مد كفه متناولا قصاصة الورق وقرأها بعد ان حمل جابر اليه احد المصبابيح، تطلع ليل اليها للحظة ثم ترك الورقة امامها واضعا كفه من جديد موضع جرحه يحاول وأد ضحكات ظهرت على جانب شفتيه حتى لا يزداد الألم وهو يشير للورقة هامسا: - اجري الورجة يا داكتورة، الميعاد مكانش ف معبد ابوسمبل، كان ففندج ابوسمبل..
"
32	"انتشلت الورقة من جديد تتطلع للسطر المكتوب بها ووقع ناظرها على كلمة فندق بدلا من معبد..
"
33	"شهقت في صدمة ليتطلع اليها ليل من جديد مسنداً رأسه للخلف في تعب بينما هتف جابر في دهشة: - كلمة واحدة جلبت الدنيا يا داكتورة..
"
34	"همست باضطراب: - انا ازاي مخدتش بالي!؟.
"
35	"همس جابر ملتمسا لها العذر: - اكيد من جلجك على اختك، بس كنك چيتي عشان تطيبي ليل بيه..
"
36	"هتف ليل مغمض العينين في نزق: - ليل بيه مكانش هايتصاب لولاها..
"
37	"همس جابر ممتعضا من سيده: - استغفر الله العظيم..
"
38	"ليستطرد ليل في غطرسة: - هتوكلونا ولااه نناموا!؟، اني تعبان ومش فايج لحكاويكم..
"
39	"تجاهلت عين غطرسته هاتفة: - طب طالما عرفنا انه سوء تفاهم، انا ممكن امشي، ولا ايه!؟.
"
40	"هتف ليل في مزيد من الغطرسة: - ولا ايه!؟.
"
41	"ورفع رأسه متطلعا اليها هاتفا: -انتِ خلاص بجي مكانك هنا لحد ما نشوفوا ليلتنا هاتخلص على ايه وبعدين نسيبوكِ..
"
42	"هتفت مستجدية: - طب ما تسيبوني دلوقتي اروح اشوف اختى حصل لها ايه!؟.
"
43	"هز ليل رأسه رافضا وهمس مؤكدا: - ما ينفعشي يا داكتورة، مش يمكن تروحي تبلغي البوليس على مكانا اوحتى تبلغي حداد ما يمكن هو اللي خاطف اختك، اوتعملي أي مصيبة تحط على راسنا..
"
44	"وأشار لإصابته مستطردا: - كفاية اللي حصل لحد كِده، انتِ مكانك هنا لحد لما ربنا يئذن..
"
45	"تطلعت اليه في جمود لا تصدق ما يقوله، غامت عيونها وقد تجمع الدمع بمقلتيها فما عادت تستوضح صورته امام ناظريها، استشعر معاناتها لكنه لم يعقب بل هتف بنزق من جديد: - ايه اللي ف الطبج اللي انت شيلاه دِه!؟.
"
46	"جلست في تيه على حافة الفراش قبالته ومدت كفها اليه بملعقة من محتويات الطبق في شرود..
"
47	"تناولها من يدها مستحسنا في استمتاع: - مِديدة يا چابر، چت ف وجتها..
"
48	"هتف جابر مبتسما: - بالهنا يا بيه..
"
49	"قدمت اليه ملعقة أخرى بكف يهتز في اضطراب وهى تحاول ابتلاع دمعها بغصة استقرت بحلقها كادت ان تزهق روحها لكنها ازدردت ريقها بصعوبة لكن الكف الممتد ازداد ارتجافا لتسقط محتويات الملعقة على صدره..
"
50	"تطلع اليها ليل في ثبات ولم يعقب بينما اندفع جابر هاتفا في تفهم: - عنك يا داكتورة، ارتاحي انت..
"
51	"تركت الملعقة بقلب الصحن الذي ناولته إياه وابتعدت لركنها القصي حيث تركت حقيبتها..
"
52	"هتف جابر في تعاطف: - مش هتاكلي يا داكتورة المِديدة جبل ما تبرد!؟.
"
53	"هزت رأسها نافية ولم تنبس بحرف واحد وأخيرا سال دمعها على خديها سخينا غير قادرة على حبسه اكثر من هذا وقد ادركت انها أصبحت حبيسة تلك الدار الى ان يشاء الله..
"
54	"جالت نجوى بناظريها وهي تدخل الى القسم تحاول تذكر اين يقبع مكتب ذاك الضابط الذي قابلته المرة الماضية لتسأله عن اية اخبار جديدة فيما يخص عين الحياة اختها لكنها لم تستطع التذكر وما ان همت بإيقاف احد العساكر لسؤاله حتى ظهر هشام مندفعا خارج القسم..
"
55	"توقف متطلعا اليها وقد تذكرها فورا وقبل ان تهتف به تستوقفه كان هو قبالتها متسائلا: - خير يا آنسة نجوى، فيه جديد!؟.
"
56	"هتفت نجوى محبطة: - ده انا كنت فاكرة اني هاجي اسمع منك أي خبر يطمني على عين..
"
57	"أشار لها لتتبعه لحجرة مكتبه وأخيرا استقر خلفه هاتفا في محاولة لتهدئتها: - والله بنحاول نعمل اللي ف وسعنا، بس مفيش جديد للأسف..
"
58	"هتفت نجوى بصوت متحشرج: - تلات ايّام من غير خبر واحد عنها..!؟، ده معناه ايه!؟، اكيد حاجة وحشة..
"
59	"هتف هشام مؤكدا: - لا مش شرط، ممكن يكون التأخير ده فيه خير..
"
60	"هتفت نجوى في اضطراب: - انا كان المفروض امشي ف اليوم اللي هي وصلت فيه، كنت هسافر عشان اخد بالي من ماما لانها مريضة قلب ومينفعش نسبها لوحدها اكتر من كده على بال ما هي تتفسح لها شوية، لكن دلوقتي لازم اسافر لاني خلاص، المفروض حجز الفندق يخلص بكرة الصبح، بس انا مش عارفة أقول لماما ايه لو سألتني عنها!؟.
"
61	"ضمت شفتيها في محاولة لكبح جماح دموعها من الانفلات، يكفيها انهيارها المرة السابقة امامه..
"
62	"هتف هشام في تعاطف: - سافري ومتقلقيش، أي جديد هبلغك بيه، بس استأذنك اخد نمرة تليفونك عشان اعرف أتواصل معاكِ..
"
63	"هتفت مؤكدة: - اه طبعا..
"
64	"وأملته إياه ليحفظه باسمها مؤكدا: - تقدري تسافري بالسلامة ولو والدتك سألتك على اختك قوليلها انها بتتفسح وراجعة، وربنا يسهل في خلال كام يوم يظهر أي جديد..
"
65	"هتفت نجوى متضرعة: - يا رب..
"
66	"ونهضت مستأذنة لينهض محييا إياها متتبعا لها بناظريه حتى خرجت في هدوء مغلقة الباب خلفها وهي تلقي عليه نظرة أخيرة كان لها وقع عجيب على نفسه..
"
1	"ظلت على حالها متكومة على فراشها تتطلع الى الفراغ امامها تنتظرعودته التي لا امل فيها ورغم ذلك تستجديها لعل الله يخلف ظنونها وهواجسها، مدت كفها تحتضن هديته تتشبث بها كما تمنت لو تشبثت بصاحبها تمنعه الرحيل لمبتغاه..
"
2	"دمعت عيناها وهي تستمع لبعض الجلبة بالخارج لكن صوت تلك السرينة المميزة جعلها تدرك انها ليست الجلبة التي كانت تنتظرها برغم انها كانت تتوقعها..
"
3	"انفرج الباب بعنف ليدخل الى حجرتها عدد من العساكر وأخيرا ظهر الضابط الذي اندفع نحوها في ألفة كأنه يعرفها منذ زمن متسائلا: - أنتِ بخير يا آنسة عين!؟.
"
4	"اومأت برأسها إيجابا رغم شرودها الذي لم يستغربه بل انه قام بمعاونتها على الخروج من الدار لتركب عربته وبإحضانها حقيبة أموالها وهي لاتزل تتشبث بهديته، مفتاح الحياة..
"
5	"صرخت نجوى في سعادة غامرة وهي تكاد تعتصر هاتفها: - صحيح!؟، انت بتتكلم جد يا هشام!؟.
"
6	"صمت للحظة فقد كانت المرة الأولى التي تزيل فيها الألقاب فيما بينهما وهمس مندفعا في سعادة: - اول مرة اسمعك بتناديني باسمي بدون ألقاب، يا ريتني كنت لقيت اختك من زمان..
"
7	"اضطربت بدورها فلم تكن تقصد ان تغفل التكليف فيما بينهما لكنها السعادة بعودة اختها جعلتها تتخطى الحدود دون ان تدرك فهمست متسائلة تحاول تجاهل كلماته: - هي كويسة!؟، وهاتيجي امتى!؟، ولا نيجي ناخدها احنا!؟.
"
8	"هتف هشام مازحا: - يا ستي صبرك عليا، احنا بس هناخد منها كلمتين وانا هجبها لحد عندكم..
"
9	"سلميلى على الوالدة، وبشريها برجوع الانسة عين، حمدالله على سلامتها..
"
10	"هتفت نجوى في سعادة: - حاضر، هجرى افرحها اهو، ومتشكرين قوى على تعبك معانا، الله يسلمك يا حضرة الظابط، هشام..
"
11	"قالت كلماتها الأخيرة في تردد فقهقه هو لأفعالها واغلق الهاتف مودعا ليعود لعين الحياة التي تركها تتناول عصير الليمون حتى تستعيد بعض من اتزانها قليلا..
"
12	"رفعت عين الحياة كوب العصير لترتشف منه القليل قبل ان يهتف هشام مؤكدا: - ايوه، زي ما بقول لحضرتك كده، موضع الانسة نجوى كله كان مجرد هزار عشان تطلعك من دوامة الشغل والمسؤولية اللي كنتِ رامية نفسك فيها من ساعة وفاة الوالد..
"
13	"همست عين متحشرجة الصوت: - يعني مكنش لا فيه عصابة ولا فدية!؟.
"
14	"ابتسم هشام مؤكدا: - بالظبط، بس للأسف انتِ قريتي الرسالة اللي نجوى، اقصد الانسة نجوى بعتتهالك غلط، بدل اللقاء ما يكون في فندق ابوسمبل انتِ قرتيه ف معبد ابوسمبل..
"
15	"ولما روحتي هناك كان فيه عصابتين بيتاجروا ف الآثار انتِ وقعتي بين أيدين حد فيهم..
"
16	"ترددت للحظة قبل ان تسأل: - طب وايه اللي حصل للعصابة اللي هاجمتوها!؟، يعني..
"
17	"هتف هشام مقاطعا: - الحمد لله قدرنا نخلص الاثار من أيديهم، بس معرفناش نمسك حد فيهم حي، كلهم ماتوا..
"
18	"ارتجفت عندما شعرت بوقع الحقيقة على قلبها وهمست في عدم تصديق: - كلهم!؟.
"
19	"اكد هشام: - كلهم، حداد والراس الكبيرة مرعي واس المصايب كلها ليل الجارحي، ده ياما دوخنا وراه، بس اهم نالوا جزاءهم..
"
20	"هزت رأسها في اضطراب وهمست بصوت متحشرج وهي تنهض مترنحة: - معلش يا حضرة الظابط ممكن استأذنك نأجل التحقيق شوية عشان انا فعلا تعبانة وعايزة ارجع الفندق استريح..!؟
"
21	"هتف هشام معتذرا: - اه طبعا يا آنسة عين، انا اسف اني ضغطت عليكِ ف التحقيق، كان لازم أراعي الضغط العصبي اللي كنتِ فيه، اتفضلي هوصلك بنفسي للفندق..
"
22	"هتفت عين معترضة: - لا مفيش داعي تتعب نفسك، واضح ان عندك شغل كتير وانا هاخد تاكسي من قدام القسم، متشكرة جدااا وباذن الله هاجي بكرة نستكمل التحقيق..
"
23	"هز هشام رأسه موافقا وتركها ترحل في عجالة لتستقل احدى سيارات الأجرة حتى الفندق، ألقت بالحقيبة ارضا واتجهت للنافذة تفتحها تحاول استنشاق اكبر قدر ممكن من الهواء ربما يخفف من تلك النيران التي يستعر لظاها بين أضلعها في وجع اصم، وقفت تتطلع الى النيل ومراكبه الشراعية الراسية على شاطئه ليتناهى لمسامعها صوت ناي يعزف من احدى تلك المراكب وصوت يشاركه الغناء في شجن: -
"
24	"الأولة ااه، يا ليل..
"
25	"چدع بالعشج جلبه سبوه.
"
26	"والتانية ااه، يا عين..
"
27	"بنية چمالها ما تلجى اخوه..
"
28	"والتالتة، اتفرجوا الاحبة..
"
29	"كل خل عن وليفه غربوه..
"
30	"يا مچمعين الاحبة..
"
31	"ردوا كل حِب لحبيبه..
"
32	"يا تشاورا الصبر فين يلجوه..
"
33	"تحول ذاك الوجع الأخرس داخلها الى شهقات متتابعة تبعها شلال من دموع ظلت تذرفها في قهر ووجيعة وهي تحتضن هديته بكلا كفيها تعتصرها في شوق لصاحبها الذي أصبحت تدرك اللحظة بكل يقين انها لن تراه مرة أخرى ما حيت..
"
34	"لكنها كانت تدرك تماما ان ذكرى ليل الجارحي ستظل منقوشة على جدران روحها كنقش فرعوني من المستحيل طمس معالمه او حتى ترجمة احرفه..
"
35	"هللت نجوى في سعادة وهي تحتضن عين عندما هلت عليها ما ان انفرج باب شقتهن عن محياها بصحبة النقيب هشام..
"
36	"احتضنتها أمها في فرحة لعودتها وكذا فعلت هي رغم كل ما يحتل روحها من اوجاع الا انها تظاهرت بالفرحة كذلك إسعادا لأمها التي علمت انها اجتازت محنة صحية بسبب حزنها على ما حدث لها وكذلك نجوى التي كانت لاتزل تحمل نفسها ذنب ما حصل كله..
"
37	"هتفت نجوى مرحبة بهشام: - اتفضل يا حضرة الظابط..
"
38	"هتف هشام معترضا: - لا مش هاينفع دلوقت، لازم اروح بقى واسيبكم مع عين، وهبقى اطمن عليها منك، خدي بالك منها واضح ان التجربة اللي مرت بيها مكنتش هينة عليها..
"
39	"اومأت نجوى في طاعة لينصرف هشام لتتبع نجوى أمها وعين لحجرة الاخيرة..
"
40	"دخلت عين الحجرة وكأنها غابت عنها سنين طويلة تطلعت حولها في تيه وهمست: - انا عايزة انام، كأني منمتش من سنين..
"
41	"ربتت أمها على كتفها هامسة في تعاطف: - طبعا يا حبيبتي، نامي ومحدش هيصحيكِ الا لما تصحي لوحدك..
"
42	"خرجت أمهما من الغرفة وهمت نجوى باتباعها الا انها اقتربت من عين محتضنة إياها في شوق وهمست باكية: - سامحيني يا عين، انا..
"
43	"ابتسمت عين في مودة رابتة على كتف اختها تحاول ان تطمئنها هامسة: - أسامحك على ايه بس يا نجوى!؟، انتِ معملتيش حاجة أسامحك عليها، روحي خليكِ مع ماما وانا هنام شوية وبعدين اصحى ونتجمع تاني سوا زي زمان..
"
44	"قبلتها نجوى في عجالة واندفعت لخارج الغرفة تغلق بابها خلفها لتتمدد عين على فراشها متطلعة لسقف غرفتها متعجبة من حال نجوى التي تظن انها أجرمت في حقها وهي لا تدرك انها رغم كل ما حدث قد جعلتها تدرك ان لها قلب ينبض وروح تعشق، وان هذه التجربة التي مرت بها ستظل الاروع على الاطلاق..
"
45	"تطلعت نجوى لأختها في قلة حيلة هامسة في حنق: - ايه العمل دلوقت يا عين!؟، بقالنا أسبوعين بنحاول بكل الطرق تسديد الديون اللي ع المصنع مأمكنش، هنسيب مصنع بابا يروح مننا كده!؟.
"
46	"هتفت عين تحاول التخفيف عن نجوى كما كانت تفعل دائما: - يا حبيبتي انتِ ايه بس اللي شاغلك بالفواتير والديون، انتِ عروسة خطوبتها بعد كام يوم، يعني تقومي تجهزي نفسك وتفرحي..
"
47	"هتفت نجوى في ضيق: - خطوبة ايه يا عين بس ف اللي احنا فيه ده، انا بفكر نأجلها شوية لحد ما نشوف موضوع المصنع ده هايرسى على ايه..
"
48	"هتفت عين محتجة: - ايه تأجليها دي!؟، يا بنتي ده هشام كان يحصل له حاجة..
"
49	"قهقهت نجوى متذكرة كيف كان يحاول إقناعهن بعقد القران مباشرة وتجاوز الخطبة وهتفت مؤكدة: - عندك حق، ده ممكن يروح فيها، وحقنا للدماء خلاص نتراجع ف موضوع التأجيل ده، بس برضو معرفناش هانعمل ايه ف المصنع!؟.
"
50	"هتفت عين متنهدة في قلة حيلة: - خلاص يا نجوى، مبقاش عندنا وسيلة ومستخدمنهاش، الموضوع بقى اكبر من قدراتنا وللأسف، المصنع هيتباع ف المزاد العلني، والسعر اللي هايجي منه هيتسدد منه الديون ولو فيه باقي من فلوس البيع هنحطها وديعة ف البنك لأي ظرف..
"
51	"همست نجوى في حِزن: - يعني خلاص مفيش امل..!؟.
"
52	"هتفت عين في نبرة يعتصرها الحزن: - للأسف مفيش يا نجوى..
"
53	"وتطلعت لصورة ابيها الفوتوغرافية التي تزين الجدار امامها: - ربنا يرحمك يا بابا، كان نفسنا يفضّل المصنع عليه اسمك، لكن ما باليد حيلة..
"
54	"سامحنا يا غالي..
"
55	"سالت دموع نجوى في صمت وقد ادركت كلتاهما ان الامر خرج عن السيطرة وما عاد لهما القدرة على إيقاف مجرى الأحداث...
"
1	"دفع الباب بقدمه وهو يحملها في سعادة لداخل جناحهما الذي اصر على حجزه بأسوان لقضاء شهر العسل والسفر اليه بعد انتهاء حفل الزفاف مباشرة..
"
2	"انزلها في رقة داخل الجناح بعد ان اغلق الباب دافعا إياه بقدمه من جديد..
"
3	"همس لها في محبة: - هاا، ايه رأيك!؟.
"
4	"تطلعت للجناح حولها في سعادة وأخيرا همست في حياء: - حلو قووي، أي مكان معاك يبقى جنة، حتى ولو كان قلب عاصفة رملية ف عز الصحرا..
"
5	"اقترب منها هامسا في وجل وهو يرفع ذقنها ليتطلع لعمق عينيها الساحرة: - انتِ لسه فاكرة!؟.
"
6	"جال بصرها على ملامح وجهه التي تعشق وهمست في هيام: - ولا عمري هنسى، انا عشت معاك لحظات امان ف عز الخطر، عمرى ما حستها بعد وفاة بابا الله يرحمه، ازاي ده يتنسي..!؟.
"
7	"احتضن خصرها مقربا إياها لصدره هامسا بنبرة عاشق: - انتِ عارفة!؟، المهمة دي كانت المفروض تخلص قبل ميعادها بفترة وانا اللي كنت بأجل ميعاد تسليم البضاعة، تفتكري ليه!؟.
"
8	"همست متسائلة: - ليه!؟.
"
9	"همس وهويزيدها اقترابا منه: - عشان كان فيه واحدة كانت اول ما تبص ف عيني أنسى الدنيا وما فيها، واحدة علمتني الفضيلة وانا محرص اجي جنبها او اقرب منها بعد ما وقعت فحضني وانا بحاول أنقذها وشقلبت حالي، واحدة برجلتني وانا بشبك لها ايدي عشان تطلع عليهم فوق الجمل وتعتق قلبي لوجه الله..
"
10	"دمعت عيناها عشقا وهمست: - ده بجد!؟.
"
11	"ضمها بين ذراعيه هامسا في عشق: - واه من وجع حالي ف بعدك يا كل حالي..
"
12	"تعلقت برقبته تسند جبينها على صدره ليستطرد في وجد هامسا بالقرب من مسامعها: - وأخيرا ليل لقي عين..
"
13	"رفعت ناظريها اليه تطالع ذاك الهيام الذي فاض من نظراته وهو يعود ليضمها اليه من جديد ليجتمعا أخيرا، وتكتمل الأنشودة، أنشودة العشق وينتهي موال الغربة للأبد..
"
14	"تململت موضعها جواره على فراشهما لتجده يغط في نوم عميق فتسللت في بطء وارتدت مئزرها واتجهت خارجا لبهو الجناح تقف بشرفته متطلعة لذاك الفجر الوليد بالافق غامرا إياها بسلام مخلوط بفرحة لم تكن تتخيل انها قد تعيشها يوما
"
15	"ابتسمت رغما عنها وهي تتذكر لحظاتهما معا فذاك الوصل الذي ظنت انه قد استحال للأبد اصبح واقعا ما بين غمضة عين وانتباهتها..
"
16	"مدت كفها تحتضن قلادته في محبة ولازالت الابتسامة تكلل محياها..
"
17	"شهقت في انتفاضة عندما غمرها ضاما ظهرها لصدره مطوقا إياها بين ذراعيه هامسا بالقرب من مسامعها وهو يسند ذقنه على كتفها: - قومتي من جنبي ليه..!؟، انتِ متعرفيش ان دي مخالفة للأوامر وفيها جزا..
"
18	"همست مدعية الخوف: - العفو والسماح يا فندم..
"
19	"ابتسم غيث هامسا: - عفونا عنك، لكن لو اتكرر الكلام ده تاني..
"
20	"هتفت تقاطعه مشاكسة: - هيحصل ايه يعني!؟.
"
21	"هتف مدعيا الغضب: - هتشوفي الجزا على اصوله..
"
22	"همست تحتضن كفيه لصدرها: - احلى جزا ف الدنيا طالما منك..
"
23	"همس مشاكسا: - انتِ عارفة انا نفسي ف ايه دلوقتي!؟.
"
24	"همهمت ليستطرد: - نفسي ف طبق مِديدة جامد..
"
25	"استدارت تتطلع نحوه مدعية الحنق: - مِديدة ف فندق خمس نجوم ويوم الصباحية.!؟، اووف، استغفر الله العظيم..
"
26	"انفجر ضاحكا لتقليدها جابر الذي لم يكن يكف عن الاستغفار ممتعضا لأفعاله..
"
27	"وما ان هم بحملها ليعودا للداخل حتى توقف لتستدير محتضنا إياها عندما تناهى لمسامعهما شدو يتسلل اليهما عبر نسائم الصباح الاولي من احدى تلك المراكب الشراعية التي ترسو بالقرب على الجانب الاخر من الفندق: -.
"
28	"سايج عليك النبي ان كنت باجيني..
"
29	"تضحك بسن الرضا ساعة تلاجيني..
"
30	"انا الورد يا حلو وانت الماء بترويني..
"
31	"ان غبت دبلتني وان چيت بتحييني..
"
32	"وسر تربة نبي زين احمد شهر دينه..
"
33	"ان كان غيرك جمر ما تنضره عيني.
"
34	"همس محتضنا إياها بقوة وهما يتطلعا لذاك المنظر الخلاب قبالتهما وقد هزه وقع الكلمات التي تغنى بها ذاك الرجل القابع بمركبه: - سامعة الكلام..!؟، والله صدق..
"
35	"همست عين مأخوذة: - صدق ف ايه!؟.
"
36	"أدارها اليه هامسا: - وان كان غيرك جمر ما تنضره عيني، ده انتِ فرحة العمر يا عين..
"
37	"همست متطلعة اليه مشدوهة: - غيث، انت واخدني معاك على فين!؟.
"
38	"ابتسم وجذبها للداخل هاتفا: - تعالي اقولك واخدك على فين ده انا نسيت اديكِ هدية جوازنا..
"
39	"هتفت متعجبة: - وكمان هدية!؟.
"
40	"وقفت على اعتاب الحجرة تتطلع الى التمثالين الموضوعين على الطاولة الملاصقة لفراشهما وهتفت في عدم تصديق: - ايه ده!؟.
"
41	"امسك بكفها حتى الطاولة مشيرا للتمثالين معرفا في فخر: - ده اله المحبة والتاني اله الخصوبة والأمومة عند القدماء المصريين..
"
42	"قهقهت غير قادرة على تمالك نفسها وأخيرا هتفت متذكرة: - مش دوول اللي انا خدتهم م الصندوق..
"
43	"هز رأسه مؤكدا وهو يهمس في مجون محتضنا إياها: - انتِ اللي جبتيه لنفسك، حد قالك تختاري دوول بالذات، كان ماله اله الحرب!؟.
"
44	"قهقت من جديد وهو يغمرها بين ذراعيه يبثها الكثير من العشق غارسا بذوره بقلبها في انتظار موسم الحصاد..
"
45	"تمت
"
1	"هتفت نجوى من بين دموعها وهي تقف على اعتاب حجرة العناية الفائقة حيث ترقد أمها: - انا مش عارفة كنت هعمل ايه لوانت مش موجود!؟.
"
2	"هتف هشام منكسا رأسه: - متقوليش كده، انا عملت ايه يعني!؟، الحمد لله اني كنت اجازة وكمان طلعنا جيران ولحقت مامتك..
"
3	"قال كلماته الأخيرة بابتسامة سعادة لتبتسم بدورها في رقة من خلف دموعها..
"
4	"واستطرد هاتفا: - المهم ان الدكتور طمنا على والدتك، بصراحة الصدمة كانت صعبة عليها، ربنا يعينها..
"
5	"همست نجوى بنبرة تحمل الكثير من الشعور بالذنب: - انا السبب، طول عمري متهورة ومش بحسب لتصرفاتي حساب، وعين دايما كانت بتستحملني، بابا الله يرحمه كان مدلعني وهي فضلت تدلع فيا بعده..
"
6	"هتف هشام محاولا التخفيف عنها: - انتِ لما عملتي كده مكنش قصدك حاجة وحشة، بالعكس كان كل غرضك انك تخرجي اختك من حالة الضغط اللي عليها بسبب انها شايلة كل المسؤلية لوحدها، يعني ف الأساس كنت بتحاولي تسعديها، بس النصيب بقى وده ملناش يد فيه..
"
7	"هتف بكلماته الأخيرة حاملة مغزى ما تمنى ان يصلها..
"
8	"صمتت ولم تعقب ما استدعاه ليهتف في اضطراب: - طب انا هروح اجيب لك حاجة تشربيها، لسه الليل قدامنا طويل..
"
9	"هتفت نجوى في حرج: - لا، تجيب ايه، وليل ايه اللي طويل!؟، كفاية قوى تعب حضرتك معايا لحد كده، حرام تقضي اجازتك ف المستشفى..
"
10	"نظر اليها عاتباً: - بقى ده ينفع!؟، اسيبك لوحدك هنا وأمشي، انا قاعد ومش هتحرك من مكاني الا بعد ما اطمن على والدتك، وبعدين الاجازة لسه ف أولها، قدامي فيها تلات ايّام تاني، يعني هتزهقي مني..
"
11	"نكست رأسها في خجل: - لا ازهق ايه حضرتك، ده انت مشرفنا..
"
12	"هتف هشام وهو ينهض باسما: - حيث كده بقى، نخليها عشا، عشان يبقى عيش وملح..
"
13	"ابتسمت وهزت رأسها في إيجاب..
"
14	"أشار جابر للقافلة بالتوقف واندفع عائدا الي حيث كان يسير ليل ملازما لبعيرها بذيل القافلة..
"
15	"اقترب من ليل هاتفا: - لازما نوجف حلاً، فيه عاصفة شديدة چاية ف الطريج..
"
16	"تطلع اليه ليل هاتفا: - انت متأكد ولا نكمل طريجنا!؟، اللي فاضل مش كَتير..
"
17	"اكد جابر في ثقة: - استغفر الله العظيم، من ميتا چابر جالك حاچة وطلعت غلط!؟، لاااه متأكد يا بيه، ياللاه بسرعة ع التلة البَعيدة دي نداروا وراها لحد ما تعدي العاصفة وربنا يسلم..
"
18	"هتف ليل امرا: - طب روح نبه ع الكل ياخد حذره وياللاه بسرعة على هناك..
"
19	"تطلعت عين من فوق الهودج على ما يحدث هاتفة في قلق: - احنا وقفنا ليه!؟، هو فيه حاجة حصلت!؟.
"
20	"هتف ليل متطلعا للأفق كأنما يحاول التأكد من حديث جابر: - فيه عاصفة رملية جاية ولازما ناخد احتياطاتنا..
"
21	"هتفت في ذعر: - عاصفة، عاصفة ازاي يعني!؟
"
22	"مش شوية هوا شديد وخلاص..!؟.
"
23	"كانت تهزي بكلماتها الأخيرة في محاولة لطمأنة نفسها الا انه هتف ساخرا: - شوية هوا ف جلب الصحراء حاچة مش هينة، دي ممكن تدفنك حية..
"
24	"شهقت في صدمة وهو يسحب لجام البعير ليوجهه الى تلك التبة التي اتفق مع جابر على الاحتماء خلفها وتبعه باقي أفراد القافلة في سرعة..
"
25	"أناخ بعيرها لتعيد تجربة الارجحة التي تثير غثيانها من جديد، لم تنتظر منه مساعدتها هذه المرة بل قفزت في رشاقة خارج الهودج..
"
26	"قاموا بوضع البهائم أمامهم كحائط صد وخلفهم كانت التلة التي كان وجودها في تلك اللحظة هدية من المولى عز وجل..
"
27	"امرها هامسا وهو يشير لمنطقة ما خلف البعير مباشرة: - خليكِ هنا ومتتحركيش مهما حصل..
"
28	"وخلع عنه عمامته وبللها ببعض الماء مقتربا منها هامسا: - معلش لازما عشان..
"
29	"لم يكمل جملته عندما هزت رأسها تفهما وهو يميل عليها قليلا يحاول ربط قماش العمامة المبللة حول انفها وفمها وما ان انتهى حتى ابتعد قليلا متطلعا اليها ليتأكد من ان الامر تم على خير ما يرام ليصطدم بعيونها من خلف قناعها فيرتج اضطرابا وما ان هم بالابتعاد حتى همست: - طب وانت!؟.
"
30	"لم يستدر لمقابلة عيونها من جديد وهمس مؤكدا: - متجلجيش هتصرف..
"
31	"واندفع يُؤْمِن باقي أفراد القافلة بمعاونة جابر لتبدأ الرمال في التحرك نحوهم وكأنها وحش كاسر يصبح اكثر ضراوة كلما ازداد اقترابا..
"
32	"امر ليل الجميع صارخا بالاحتماء قدر الإمكان خلف أجساد البعير والخيول التي اناخوها متخذينها ساترا..
"
33	"دس جسده جوارها خلف ذاك البعير، شعر بذعرها وانتفاضة جسدها رهبة، همس مطمئنا: - متخافيشي، اجفلي عيونك وفكري ف أي حاچة تنسي بيها اللى بيحصل، وكله هيعدي..
"
34	"اومأت برأسها في طاعة وضمت ركبتيها لصدرها وخبأت وجهها بين ذراعيها المتشابكين وحاولت ان تتذكر شيء ما يجعلها تلتهي عن تلك الزمجرة المخيفة التي تكاد تقتلع قلبها رعبا من بين ضلوعها لكن لم تسعفها الذاكرة في تلك اللحظة بأي ذكري تكون من القوة التي تجعلها تتخطى عواء الريح فوق رأسها، مدت كفيها تتشبث بأطراف الهودج الذي تحتمي خلف جسد البعير الذي يعتليه وهنا قفزت ذكرى ما مر جرى بينهما امس، تلك اللحظات التي لا تحسب على زمن كانت كفيلة بجعلها تهيم بعالم اخر، دفعت جسدها ليسترخي في هدوء وعقلها يعيد صورة حية لحالهما في تلك اللحظات السحرية..
"
35	"وتعجبت، كيف لبضع ثوان ان تكون مصدر لأمان!؟، كيف لذكرى خاطفة كتلك ان تشعرها بكل هذا الاطمئنان بقلب عاصفة يمكن ان توئدهم احياء اذا ما طال أمدها!؟.
"
36	"لا تعلم لما احست برغبة ملحة في رفع جبينها ولو قليلا لتستطلع ما يحدث، لم تفكر للحظة في مدى صحة رغبتها من عدمه بل انها نفذت في التو ورفعت هامتها قليلا تختبر الوضع لتجد ان الريح لا تزل على هبوبها لكن يبدو ان الامر بدأ في الهدوء نسبيا، اوهكذا ظنت، لكنها شهقت عندما اكتشفت ما يحدث، لقد هدأت الريح بالفعل لكن ضربات قلبها هي التي ثارت عندما وجدته منتصبا على ركبتيه يميل قليلا على جسدها مكونا بجسده الذي ألصقه بجسد البعير ما يشبه المظلة التي كانت تقيها من سقوط ذرات الرمال على جسدها المنثني في ذاك التجويف الذي أبقاها به..
"
37	"دمعت عيناها رغما عنها وتساءلت بنفسها، هل كانت لحظات البارحة جالبة للامان!؟، وماذا عن هذه اللحظة التي ستظل تحفرها بذاكرتها للأبد عندما تجتمع عليها خطوب الدنيا وتريد ان تستعيد لحظة استشعرت فيها الأمان الحقيقي في ظله!؟.
"
38	"اندفع هشام لداخل المشفى ليطمئن على والدتها يشعر برغبة شديدة في البوح بما يستشعره نحوها منذ اللحظة الأولى التي طالعها فيها منحنيا يحاول مساعدتها في النهوض بعد ان سقطت جراء اصطدامهما، ابتسم للذكرى وقد اقترب من الممر الذي يضم حجرة أمها وها هو يبصرها تقف مع احدهم، استشعر بعض من دبيب الغيرة داخله لكنه سيطر عليها وهو يقترب محييا معتقدا ان ذاك الرجل الذي تحادثه اللحظة هو احد أقاربها جاء يطمئن على صحة أمها ما ان وصله خبر مرضها لكنه كان مخطئا عندما هتف الرجل في لهجة تهديدية من الطراز الأول: - انا قلت اللي عندي وانتوا حرين، الفلوس تيجي وكل واحد ياخد حقه ويا دار ما دخلك شر، سلام عليكم..
"
39	"رحل الرجل في عجالة وقسمات وجهه تحمل علامات نفاذ الصبر لتجلس نجوى شاردة لا تعلم ما عليها فعله، تنحنح هشام جالسا جوارها هاتفا في محاولة لفهم ما يحدث: - مين الأخ ده!؟، قريبكم!؟، وليه بيتكلم معاكِ كده!؟، يعني ده المفروض انه..
"
40	"هتفت نجوى تريحه مجيبة على كل أسئلته: - ده واحد من الديانة..
"
41	"هتف هشام متعجبا: - ديانة ايه!؟، انتوا مديونين لحد بفلوس!؟.
"
42	"همست نجوى بشرود: - عشان كده عين طول الوقت كانت شايلة الهم، من ساعة وفاة بابا وهي بتقفل على نفسها اوضة المكتب بالساعات ومنعرفش بتعمل ايه، اتاريها كانت بتحاول تنقذ المصنع من الحجز عليه بسبب الديون دي كلها..
"
43	"كان هشام يستمع اليها صامتا ولم يعقب بحرف تاركا لها حرية الإفصاح عما بداخلها لتستطرد هي وقد استدارت تواجهه: - مصنع الملابس بتاع بابا واللي كان اعز حاجة عنده بعد بناته واللي ضيع عليه عمره هيروح، المصنع عليه ديون كبيرة ولازم سدادها والا هينزل المزاد ويروح مننا..
"
44	"هنجيب منين كل الفلوس دي لسداد الدين، حتى الفلوس اللي ف البنك لما جيت اسحب منها جزء النهاردة عشان المستشفى لقيت الحساب بقى صفر لأن عين سحبت الفلوس كلها عشان تيجي تنقذني من العصابة الوهمية بالفدية..
"
45	"همس مؤكدا: - متقلقيش من أي حاجة، اعتبري فلوس المستشفى ادفعت، وتبقى دين عليكِ لما ترجع عين بالسلامة..
"
46	"سال دمعها هامسة في خيبة: - عين!؟، هي فين!؟، لو كانت موجودة مكتنش شيلت الهم ابدا، كنت هبقى متأكدة انها هتعمل المستحيل عشان المصنع اللي من ريحة بابا يفضّل شايل اسمه..
"
47	"وهمست من بين دموعها التي زادت غزارة هطولها: - يا ترى انت فين يا عين!؟.
"
1	"ثلاث ليال مرت وهي على حالها قابعة بذاك الركن المنعزل بالغرفة التي يتمدد فيها على فراشه
"
2	"وقد تحسنت حاله قليلا، غير ان جابر احضر لها مرتبة وغطاء صوفي كبعض من رفاهية توفر لها نوما اكثر راحة والقليل من الدفء..
"
3	"نهضت من موضعها في اتجاهه حيث يستلق غارقا في سبات عميق من اثر العقاقير التي يتناولها، مدت كفها الى ذاك الكبس البلاستيكي الذي يحوي عدة أدوية تناولت بعضها لتحقنه بها فقد حان موعدها اليومي..
"
4	"جلست على طرف الفراش في هدوء تغض الطرف عن جزعه العاري الا من تلك الضمادة التي تبرز موضع جرحه بلون احمر قانِ..
"
5	"تطلعت اليه تستطلع اذا كان استيقظ لاقترابها من فراشه اوحتى جلوسها جواره، فأمثاله يغلقون عينا ويفتحون الأخرى اثناء نومهم مثل ذئاب الجبال حتى يتجنبوا القبض عليهم ووقوعهم بايدي الشرطة وبراثن القانون..
"
6	"تأكدت انه يغط في النوم ما منحها فرصة سانحة لتتفرس بملامحه، حاولت ان تستنج عمره وتوقعت انه لا يتعدى الثالثة والثلاثين عاما على أقصى تقدير ذو شعراسود حالك سبط لا هو بالمجعد ولا بالمسترسل، جبهة عريضة وحاجبان كثيفان يحتلان قاعدتها يحرسان عيون ثاقبة النظرة تغير ملامح ذاك الوجه المستكينة في تلك اللحظة لغفوتهما الي ملامح اكثر شراسة وقسوة، انف يعلو في غطرسة ملكية وفم واسع بشفاه غليظة قليلا وأخيرا شارب منمق يتصل بلحية مهذبة تمتد بطول ذقنه المنحوت كما تمثال من صوان..
"
7	"انتفضت حتى كادت تسقط حقنة الدواء عندما همس في لامبالاة وهو يضع ذراعه الأيمن فوق جبينه: - بجالك ساعة بتطلعي فيا والحجنة حمضت ف يدك، مش تنچزي!؟.
"
8	"اطاعت في اضطراب وهي تمد كفها بحقنة الدواء تجاه ذراعه اليسرى الممددة في اتجاهها، حقنته فلم يحرك ساكنا، انتهت وهمت بالنهوض في محاولة للهرب بعيدا الا انه قبض بكفه على معصمها ليعيدها موضعها هامسا وما تغيرت وضعيته: - مش هتغيري ع الچرح، ولاااه نسيتي!؟.
"
9	"كان محقا فقد كانت رغبتها في الهرب مبتعدة مسيطرة على عقلها كليا حتى انها نسيت بالفعل ان عليها تغيير الضمادة بأخرى جديدة ورغم ذلك همست مدعية: - لا منستش بس هروح اجيب الشاش والقطن..
"
10	"ترك معصمها في هوادة وما ان تأكدت انه فك أسرها حتى انتفضت مبتعدة تتشاغل عن ذاك الاضطراب الذي يشملها بالبحث عن المقص حتى تبدأ مهمتها..
"
11	"جمعت كل ما هي في حاجة اليه وجلست على طرف الفراش كالمعتاد، ما ان استشعر قدومها بقربه حتى رفع ذراعه من فوق جبينه وسطعت عيناه بتلك النظرة التي تكبلها كليا..
"
12	"استند على ذراعه الأيمن حتى رفع جذعه مستندا على ظهر الفراش..
"
13	"اصبح اللحظة بعيدا عن متناول يدها وستضطر للاقتراب اكثر حتى تصبح قادرة على التعامل مع الضمادة التي تطوق صدره..
"
14	"اقتربت مكرهة بالفعل وأمسكت المقص بكف مرتعش حاولت قدر إمكانها منحه الثبات وخاصة مع تلك النظرات المتفرسة التي يسلطها عليها في إصرار يورثها توترا بلا حدود..
"
15	"تنفست الصعداء عندما تخلصت من الضمادة القديمة بقصها، وبدأت في تعقيم الجرح..
"
16	"رفعت ناظريها اليه مستطلعة مما قُد هذا الرجل الذي لم يهتز للحظة جراء وضع ذاك الدواء الموجع على جرحه الحي لتصطدم نظراتها بعينيه الصارمة لتأسرها بلا فكاك لبعض الوقت..
"
17	"لا تعرف كيف استطاعت ان تفك ذاك الاسر المضني لروحها وعادت تضع بعض القطن مع محاولة لف الشاش حول صدره..
"
18	"وهمست داخليا في غيظ: - راح فين جابر، كان بيساعد كل مرة..
"
19	"اضطرت لتميل نحوه قليلا حتى تمرر الشاش من خلف ظهره لتعاود لفه من جديد..
"
20	"كررت فعلتها عدة مرات وفي كل مرة كان هو يقترب قليلا مع ميلها نحوه حتى يساعدها على قدر استطاعته لكن كل هذا كان على حساب ثباته الداخلي، كان اقترابها بهذا الشكل وكأنما هي باحضانه له وقع عجيب على نفسه وفي كل مرة كان يقترب منها كأنما يقترب من قلب الشمس فيشتعل للحظة ليعاود الابتعاد ثم الاقتراب من جديد وكأنه كوكب هرب من فلكه معربدا لاحتراق مداره الذي يضبط إيقاع حركته فأضحى تائها بلا هداية..
"
21	"انتهت وصلة التعذيب لكلاهما ليظهر جابرعلى اعتاب الحجرة حاملا صينية الطعام هاتفا في ضيق عندما وجدها قد قامت بتغيير الجرح لليل بمفردها دون مساعدته: - استغفر الله العظيم، اتاخرت عليكِ يا داكتورة معلش، بس كنت بشوف ايه الأخبار..
"
22	"هتف ليل وهو لايزل تحت تاثير اقترابها منه وعينيه لم تحد عنها رغم ابتعادها: - وايه الاخبار!؟، فيه چديد!؟.
"
23	"اكد جابر: - ايوه، حداد تايه مش لاجي حد يبيع له بضاعة كيف اللي عندك، خليه يورينا شطارته ونشوفوا هيعمل ايه مع سيده مرعي لما يعرف اللي عِمله معاك!؟.
"
24	"هز ليل رأسه في رزانة هامسا: - طب تمام..
"
25	"هم جابر بوضع صينية الطعام على فخذيه وان يتناول عدة أطباق منها ليضعهم امام عين لتتناول طعامها وحيدة حيث تكون على راحتها الا ان ليل هتف رافضا وأمره: - حطها ع الأرض وكلنا نكلوا سوا..
"
26	"هتف جابر معترضا: - بس لساك تعبان يا بيه، ليه تجوم من..
"
27	"قاطعه ليل امرا من جديد: - اني بجيت كويس وزهجت م الرجدة، حط الصينية مطرح ما جلت لك..
"
28	"اومأ جابر برأسه في طاعة منفذا ليضع الصينية على احدى الحصر بوسط الغرفة، نهض ليل في هوادة بمساعدة جابر وجلس حول الصينية مشيرا لعين هاتفا: - مدي يدك يا داكتورة بِسْم الله..
"
29	"هتفت رافضة: - لا مش جعانة..
"
30	"اكد جابر: - طب حتى عشان يبجى عيش وملح..
"
31	"هتفت في تهور ساخرة: - عيش وملح مع اللي خاطفني!؟.
"
32	"هتف ليل معترضا: - احنا مخطفناش حد، انتِ اللي رميتي بلاكِ علينا..
"
33	"هتفت مستدركة: - بس انتوا محتجزني هنا بدون وجه حق..
"
34	"هتف ليل معترضا: - مين جال!؟، احنا سايبنك هنا لأننا بنأمنوا نفسينا، وده حجنا، وجلنالك لما نخلصوا امورنا على خير هنسيبوكي، حد غيرنا كان جتلك وتاوي جتتك ومحدش عرفلك طريج چرة، وتعالي كلي بدل ما تكبر ف دماغي ونخلصوا منيه دلوجت الموال الماسخ دِه..
"
35	"هتف بتهديده الأخير في نبرة جعلتها ترتجف داخليا وبنظرة بسيطة اليه ايقنت انه ليس تهديدا اجوفا بل هو قادر على ذلك تماما فتحركت في هوادة وجلست حول الطاولة ليزفر هو في ضيق أمرا إياها: - كلي..
"
36	"همست متطلعة الى الطعام الذي لم يكن معتادا بالنسبة لها: - اكل ايه!؟.
"
37	"تعرفت على بعض الأصناف خلال اليومين السابقين لكن اليوم لا تعرف معظم ما هو موجود بالأطباق..
"
38	"اشارت لطبق به بعض الخضروات المطبوخة متسائلة: - ايه ده!؟، ده شبه الملوخية..
"
39	"هتف جابر شارحا: - ايوه صح يا داكتورة، دِه عندينا اسمه جاكود، عبارة عن سبانخ محطوط عليها بامية مطحونة، تشبه الملوخية ف الشكل لكن طعمها غير، جربيها..
"
40	"مدت كفها بملعقة تتذوق الطعم وهمهمت مستحسنة: - طعمها حلو فعلا..
"
41	"كان ليل يدعي انشغاله بالطعام يرنو اليها بطرف لحظه من ان لأخر مستمتعا بما يحدث..
"
42	"لتشير مرة أخرى لاحد الاطباق البعيدة عن متناول يدها: - وده ايه!؟.
"
43	"هتف جابر وهو يناولها الطبق: - دِه الكرمديد، زي ما تجولي كده فتة معمولة بعيش الدوكة اللي دوجتيه جبل سابج وعچبك وخليط من المية والزيت والحلبة المطحونة..
"
44	"ومد جابريده بطبق اللحم لتتناول منه ما تشتهى هاتفا: - ودِه اسميه الكاشيد..
"
45	"تناولت بعضه فاعجبها كذلك وهتفت في أريحية ندمت عليها لاحقا: - انا عقبال ما ارجع هكون تخنت بتاع عشرة كيلو، والدنيا برد والأكل حلو بجد..
"
46	"نهض جابر يحضر قلة المياه بينما همس ليل في لهجة تقريرية وهو يتفرس بها من جديد: - كام كيلو زيادة مش مشكلة يا داكتورة، بالعكس..
"
47	"وتفرس فيها بنظرة شاملة وابتسم ابتسامة ماجنة كانت كافية وزيادة لتخبرها ما كان بصدد قوله عندما عاد جابر بالقلة الفخارية والتي أتت بوقتها تماما لانها غصت بلقيمتها وكانت تحتاج للماء بشكل فوري حتى تستطيع ان تبتلع التلميح الماجن لذلك الوقح..
"
1	"انتفضت موضعها على الفراش تتطلع حولها في تيه، كان ابوها يناديها اللحظة يحثها على النهوض لتلحق بأختها..
"
2	"تنبهت الى ساعة الحائط التي تشير الى ما قبل الثانية ظهرا بقليل فقفزت خارج الفراش تجري اتصالا باستقبال الفندق لتدبير وسيلة انتقال الى معبد ابوسمبل..
"
3	"لم تكن تعلم انه يبعد كل هذه المسافة، ثلاث ساعات بالعربة من هنا حتى الوصول لمدينة ابوسمبل ومنها حتى المعبد، يا لها من رحلة!؟.
"
4	"اخبرها موظف الاستقبال انه لا يوجد الا حافلة واحدة تخرج من الساعة الخامسة وتعود في السادسة من صباح اليوم التالي، اذا فكرت بانتظارها فسيفوتها الموعد المخصص لمقابلة الخاطفين، لقد غلبها النعاس قبل ان تنظم أمورها ولم تكن تعلم ان عليها الانتقال كل تلك المسافة من الأساس..
"
5	"أخبرته ان الذهاب الليلة ضرورة ملحة وعليه مساعدتها في الحصول على وسيلة تنقلها الى هناك قبل الساعة الخامسة مساءً بأية طريقة مما دفعه ليهمس بعد ان استشعر إلحاحها: - تمام يا داكتورة، دي خدمة مخصوص مني، انا ليا ابن خال عنده عربية بيطلع بيها رحلات مخصوصة هخليه ياچي لحضرتك، بس الرحلة هتكون مكلفة شوية..
"
6	"هتفت عين في عجالة: - اللي يطلبه المهم اروح ابوسمبل النهاردة..
"
7	"اكد الموظف: - تمام، اتفقنا، چهزي نفسك ف خلال نص ساعة هيكون هنا..
"
8	"هتفت تتعجله: - اعتبرني جاهزة ويا ريت تستعجله، ومتشكرة قووي..
"
9	"اكد موظف الاستقبال: - تحت امرك يا داكتورة..
"
10	"أغلقت الهاتف في راحة واندفعت للحمام تحاول إنعاش نفسها قليلا من اثر النعاس وشعرت بالجوع لكن لم يكن هناك من وقت لتناول الطعام فمدت كفها لثمرة تفاح على رأس طبق الفاكهة الموضوع بالطاولة التي تحتل احد جوانب الغرفة قضمت منها للمرة الأولى في شهية، وما ان همت بقضم الثانية حتى كادت تغص بها لفزعها من جراء صوت رنين الهاتف الذي ارتفع فاندفعت اليه مدركة ان السائق قد وصل لينقلها حيث مكان المقابلة التي لم تكن على بال ولا خاطر..
"
11	"جذبت حقيبة الفدية تضمها لأحضانها عازمة على استعادة اختها مهما حدث وفتحت باب الغرفة مهرولة لتلحق بموعدها..
"
12	"وصل بها السائق الى ابوسمبل ثم اتجه الى طريق صحراوي يفضي بهما الى المعبد..
"
13	"أمضت بعض الوقت تتطلع حولها وقد بدأت المغارب تهل سريعا في مثل ذلك الطقس الشتوي
"
14	"كان الجو باردا على غير العادة ربما في المساء وبعد غياب الشمس يظهر وجه الشتاء الحقيقي على هذه الأرض مما دفعها لتتدثر بمعطفها وتزيد من احكام غطاء رأسها حول رقبتها..
"
15	"وصل السائق لمنطقة ما خلف المعبد وهمس لها في حذّر: - بصى يا آنسة، مواعيد الزيادة أنتهت
"
16	"ومش المفروض نبجوا هنا دلوجت، واني مش هجدر استني الصراحة، اني ممكن اروح ف داهية..
"
17	"همست عين الحياة تستعطفه: - طب مين هيروحني!؟، انا هخلص موضوع بسرعة وارجع معاك..
"
18	"همس الرجل: - معلش يا آنسة، اتفاجنا كان اني أچيبك واديني وفيت وچبتك، بعد كِده اني مليش صالح، دي فيها خراب بيوت، سلام عليكم..
"
19	"تركها الرجل وانصرف سريعا غير عابئ بحالتها فقد شعرت بالخوف يأسرها وهي تتقدم لداخل المعبد متطلعة حولها يتهئ لها ان مل تلك التماثيل الشاخصة امامها اشباح قد عادت لها الحياة لتثأر منها لإنتهاكها خصوصيتهم وقداسة معبدهم وتذكرت كل ما قرأته عن لعنة الفراعنة وبدأت تستعيذ سرا رغبة في دفع الشيطان بعيدا عن مخيلتها حتى تصل للمكان المحدد..
"
20	"تطلعت حولها وبالكاد استطاعت ان تبصر موضع قدميها، كانت تنوي اخراج هاتفها وفتح كشاف الضوء لكنها تذكرت تحذيرات السائق قبل ان يرحل من حراس المعبد..
"
21	"تسللت ببطء في اتجاه مدخل المعبد وقد خيل لها رمسيس الثاني بتماثيله الأربع على البوابة وكأنهم حرس خاص للمكان وهئ لها انها تسمعهم يمنعونها من الدخول..
"
22	"لقد بدأت تهزي وعليها الإسراع في مهمتها..
"
23	"كان هناك رجال على تلة قريبة يراقبون الوضع متعجبين لمرأها تقترب من مدخل المعبد بهذا الحذر سأل احدهم الاخر: - مين دي!؟، وايه اللي جايبها هنا!؟.
"
24	"رد الاخر: - معرفش، بس ربنا يستر، دي ممكن تبوظ لنا العملية كلها واحنا ما صدقنا هانمسكهم متلبسين..
"
25	"همس الاخر في ضيق: - ربنا يستر..
"
26	"أصبحت عين الحياة بداخل المعبد فعلا في تلك الردهة الطويلة المرصوص على جانبيها تماثيل عدة ما استطاعت تبينها لانها ما عادت تستطيع الرؤية فعلا فكان عليها المجازفة وإخراج هاتفها وفتح الإضاءة مع تقليل شدتها قدر الإمكان حتى تستطيع تبين موضع خطواتها..
"
27	"ارهفت السمع قليلا فتناهى لمسامعها أصوات جدال دائر بالقرب، تسللت حتى وصلت لاحد الأعمدة وأغلقت الإضاءة حتى لا يفطن احد لموضعها، يبدو انهم أفراد العصابة المختطفة لأختها، ضمت الحقيبة لصدرها وبدأت ترتجف رعبا لكن كان عليها الثبات حتى تتم ما هي بصدده بالفعل..
"
28	"سمعت ذاك الشخص المسربل بالسواد من رأسه حتى اخمص قدميه يهمس لصاحبه: - ليه التأخير دِه كله!؟، اني حاسس ان الأمور فيها حاچة غلط..
"
29	"هتف صديقه مؤكدا: - لاااه، مفيشي حاچة غلط ولا يحزنون، تلاجيه بس تأمين وحرص زيادة مش اكتر..
"
30	"ظهرت فجأة امام أعينهما هاتفة في قوة حاولت ادعائها: - والله لا تأمين ولا حاجة ده انا متأخرتش عن ميعادنا وطلبكم جاهز اهو و....
"
31	"لم تكمل جملتها بل تراجع كلاهما منتفضين مشهرين السلاح بوجهها مما دفعها لتقف رافعة ذراعيها في استسلام وقد سقطت حقيبة الفدية ارضا وصرخت في ذعر: - انا معملتش حاجة غير اللي طلبتوه..
"
32	"ما ان هم احد الرجلين بأن ينطق حتى ظهر عدد من الرجال خلفها لتصبح هي بين شقى رحا، لا تعلم هل كلاهما أفراد لعصابة واحدة ام عصابتين جاءا ليتقاسما أموال الفدية، لكن اين اختها من كل هذا!؟..
"
33	"صرخ الرجل الذي يرتدي السواد بحدة وهو لايزل مشهرا السلاح وكذا صديقه: - ايه يا حداد، بجيت بتشغل الحريم وياك ولا ايه!؟.
"
34	"هتف حداد الرائق الذي كان يقف في غطرسة وخلفه اثنين من رجاله مشهرين السلاح كذلك: - الحريم دي انت اللي تشغلها يا ليل، وبلاش الحركات دي معاي لانها مش هتچيب نتيچة، انچز وهات اللي عنِدك..
"
35	"هتف ليل الجارحي في سخط: - مش لما نشوفوا مين دي الأول!؟.
"
36	"هتفت عين وهي ترتجف حتى ان حروفها خرجت مهزوزة بلا معني موجهة حديثها لليل: - انا جيت حسب اتفاقنا..
"
37	"كلماتها لم تحسن من الوضع بل زادته سوءا عندما صرخ حداد في غضب هادر: - كِده وچب فيك الدبح يا واد الچارحي، شكلكم متفجين!؟، يبجى كنت ناوي على غدر وربنا كشفك على حجيجتك..
"
38	"وانتفض حداد مندفعا يبتعد عن موضعهم هاتفا في لهجة امرة لرجاله: - خلصوا عليهم وادوني رنة، ياللاه..
"
39	"وبدأ تبادل النيران بين الطرفين، لكن ذاك الرجل المدعو ليل جذبها اليه ما ان استشعر رغبة حداد في الخلاص منهم ليرتطم كلاهما بأحد الأعمدة قبل ان يختفيا خلفه، صرخت هي في ألم لشدة الارتطام بينما هو ظل على حاله لم يهتز للحظة واستمر في تبادل النيران مع رجال حداد..
"
40	"كان صدى دوي اطلاق النيران في هذا المكان يثير ارتجافها حرفيا، فاستمرت متسمرة موضعها لم تتزحزح قيد انملة الا انها ابصرت من موضعها وقريبا منها حقيبة الفدية ملقاة ارضا، لا تعرف ماذا دهاها لترتكب ذاك الحمق وتزحف في اتجاه الحقيبة التي تحوى كل ما تملكه عائلتها من أموال جاذبة إياها ليصرخ ليل وهو يراها ترتكب ذاك الحدث الأكثر غباءً على الاطلاق واندفع يصد عنها احدى رصاصات رجال حداد التي كانت لامحالة من نصيبها لولاه جاذبا إياها خلف احد الأعمدة من جديد..
"
41	"شعرت بالفخر والانتصار لانها استعادت الحقيبة لكنها شهقت في ذعر وقد سقطت نظراتها عليه فرأته يتصبب عرقا جوارها رغم انه لايزل يصوب نحوهم سلاحه متبادلا معهم اطلاق النيران الذي اشتد كثافة بعد ادراكهم اصابته، تخضب كفه بالدماء وهو يضغط على موضع جرحه وبدأ يشحب لونه ويزداد العرق تفصدا من جبينه..
"
42	"هتف صديقه على الجانب الاخر والذي اصبح يرمى النيران بكثافة اكبر نظرا لإصابة ليل: - انت بخير يا ليل بيه!؟.
"
43	"هز ليل رأسه مؤكدا في قوة رغم ازدياد وتيرة الألم، وفجأة انقطع سيل الهجوم، كانوا يعتقدون ان رجال حداد قد اكتفوا من ارهابهم فرحلوا، لكن الامر لم يكن كذلك، انها الشرطة التي يستمعون لسرينة عرباتهم وعليهم الرحيل فورا، ظهر صديق ليل مندفعا نحوه هاتفا في قلق: - انت تمام يا ليل بيه!؟.
"
44	"كان الألم قد بلغ منه مبلغا شديدا لتترنح رأسه وهو يحاول الصمود هامسا: - لااه، مش بخير، رچعني بسرعة للچبل..
"
45	"قال كلماته ونهض مترنحا يحاول التحامل على نفسه لكن الدنيا غامت امام ناظريه فجأة وسقط فاقدا الوعي بين ذراعي عين الحياة..
"
1	"جلست خلف مكتب ابيها الراحل بحجرة مكتبه العتيقة الطراز تتطلع الى تلك الأوراق امامها والتي تحمل الكثير من الأرقام والحسابات التي جعلت عقلها مشتتا غير قادر على استيعاب الحقيقة الماثلة أمامها بكل وضوح..
"
2	"انهن على شفا الإفلاس، نعم، الديون تراكمت وما عاد لديها القدرة منذ وفاة ابيها على الوفاء بها وسدادها في مواعيدها المستحقة..
"
3	"تطلعت من جديد للأرقام التي كانت تتراقص امام ناظريها من شدة الإرهاق لعلها تكون مخطئة فيما توصلت اليه..
"
4	"لم يكن والدها يوما مسرفا لكنه كان كريما عليهما هي وأختها الصغرى، لم يكن يبخل عليهما ابدا او يرد لهما مطلبا مما كان يدفع اختها للتدلل وطلب المزيد مهما كان، نجوى مدللة العائلة وفاكهتها الحلوة كما تدعوها أمها دوما..
"
5	"وعلى ذكر اختها الصغرى ها هو اسمها يظهر جليا على شاشة جوالها مما دفعها للابتسام وهي تتناوله لتجيب هاتفة في نبرة حاولت ان تكسبها بعض المرح حتى لا تستشعر ما تحمل على كاهليها من هموم: - سلام عليكم يا نونا، يا ريتني افتكرت مليون جنيه، ايه!؟.
"
6	"انتفضت من موضعها مستندة بكف على حافة المكتب وبالكف الأخرى تشبثت بالهاتف حتى لا يسقط ارضا وهتفت في صدمة: - انتِ بتقولي ايه يا نجوى!؟، حصل ازاي ده!؟.
"
7	"صرخت نجوى على الجانب الاخر هاتفة في ذعر: - معرفش يا عين، معرفش، تعالي بسرعة وهاتي الفلوس والا مش هتشوفي اختك تاني..
"
8	"حاولت عين الحياة تمالك أعصابها متسائلة: - طب أجي ازاي وفين!؟.
"
9	"صرخت نجوى من جديد: - معرفش أي حاجة والله، هم بيقولوا تجهزي الفلوس وأما يحددوا الميعاد والمكان هيخلوني اكلمك تاني..
"
10	"ثم صرخت من جديد متعجلة: - سلام يا عين واوعي تبلغي البوليس والا هيقتلوني، سلام، أوعي..
"
11	"لم تكمل اختها كلماتها فقد انقطع الخط تاركا إياها في تشوش أبعدت الهاتف عن اذنها وتطلعت اليه في ذهول غير مصدقة ما سمعته تحاول ان تخبر عقلها ان تلك المكالمة كانت درب من خيال وان اختها سليمة معافاة ولم تُختطف من قبل مجموعة من المجرمين يطلبون مبلغا ماليا ضخما كفدية للحفاظ على حياتها..
"
12	"جلست بجسد منهار على المقعد خلفها لا تعلم ما عليها فعله في تلك اللحظة وهى تدرك تمام الإدراك ان اختها في خطر داهم وانها لن تستطيع إبلاغ أمها التي بلغ بها مرض قلبها مبلغا حرجا وخاصة بعد وفاة ابيها..
"
13	"كما ان ذلك المبلغ ضخم بالفعل، من اين لها تأمينه كاملا وهى التي بالكاد استطاعت جمع نصفه تقريبا حتى تدفع دين ابيها والحفاظ على.
"
14	"مصنعه الصغير الذي كان يضم العديد من العاملات المتواضعات الحال واللاتي كن من الأسباب الرئيسية في احتفاظها بالمصنع حتى لا يتم تشريدهن وقطع أرزاقهن..
"
15	"تركت الهاتف جانبا وتطلعت للأوراق والحسابات من جديد وأخيرا ضمت ساعديها لبعضهما متشابكين على سطح المكتب الذي يحمل عبق والدها الراحل وسنوات عمره التي قضاها عليه يُؤْمِن لهما قوتهما ودفعت برأسها تتوسدهما تحاول ان تدفن افكارها وخواطرها المضطربة بينهما..
"
16	"لكن كيف لها ان تفعل وكل ما يحيط بها من احداث يدفعها دفعا لتصمد رغما عنها متجاهلة ضعفها الفطري كأنثى في محاولة لملأ ذاك الفارغ الذي تركه ابوها بعد رحيله، ولعلها استطاعت القيام بذلك طول الفترة الماضية، لكن هل تستطيع الوقوف الان امام ذاك التحدي الجديد!؟.
"
17	"هي لا تدري مدى قدرتها على الصمود لكنها ابدا لن تترك اختها تواجه مصيرها وحيدة مهما حدث...
"
18	"اندفعت تركض في عجالة باتجاه بوابة المطار الداخلية لتلحق بالطائرة التي كان من المعجزات ان تجد مقعد عليها لولا بعض الوسطاء من معارف والدها..
"
19	"سمعت النداء الأخير على رحلتها المتجهة لأسوان فزادت من وتيرة اندفاعها لاهثة حتى وصلت الى المدخل المفضي للطائرة فتنفست الصعداء وهي تجلس على مقعدها لا تصدق انها على متنها أخيرا..
"
20	"ساعة لا اكثر وتكون هناك حيث كانت تقضي اختها عطلتها لمنتصف العام غير مدركة ما يحيط بعين من مشكلات تحاول حلها لتجاوز أزمة مصنع أبيهما المعرض للبيع في كل لحظة املا في تسديد ديونه وخاصة بعد ان جمعت عين كل ما يملكن والذي كانت تعول عليه لسداد بعض منها لتأتي مهرولة لدفع فدية لإنقاذ اختها..
"
21	"كانت تضم تلك الحقيبة الصغيرة لصدرها في حرص فقد كان بها مبلغ الفدية الذي بدفعه سيكون عليهن اعلان افلاسهن وبيع المصنع لامحالة..
"
22	"دمعت عيناها وهمست داخلها ان كل شيء يهون في سبيل الحفاظ على سلامة اختها..
"
23	"انتبهت من خواطرها على صوت احدى المضيفات تؤكد على وصولهم لمطاراسوان الدولي، اعتدلت موضعها وزاد تشبثها بالحقيبة..
"
24	"أنجزت كل الإجراءات وخرجت من المطار تشير لاحدى سيارات الأجرة لتقلها لذاك الفندق الذي وجدت فيه غرفة شاغرة بعد طول بحث لان في هذه الفترة من العام، تكون فنادق أسوان مزدحمة بزائريها..
"
25	"تطلعت للشمس الدافئة رغم ان العام لايزل في مطلعه والشتاء بالقاهرة على اشده ففتحت معطفها في سعادة مستمتعة بالدفء الذي يصلها عبر نافذة العربة وكذا جالت بناظريها على طول الطريق مستمتعة بجمال المدينة وعراقتها..
"
26	"هتف السائق الأسمر بابتسامة باشة ولهجة صعيدية أصيلة: - وصلنا يا آنسة، الفندج اها، أي خدمة تانية!؟.
"
27	"ابتسمت عين الحياة هاتفة وهى تنقده أجرته: - لا متشكرة..
"
28	"نزلت من العربة في اتجاه استقبال الفندق ليتناول عامل الفندق حقيبتها من السائق مندفعا بها للداخل..
"
29	"وقفت امام موظف الاستقبال هاتفة: - السلام عليكم، لو سمحت كان فيه حجز باسم الدكتورة عين الحياة كامل الصاوي..
"
30	"اكد موظف الاستقبال بايماءة من رأسه وهو يتطلع لشاشة الحاسوب امامه: - ايوه يا فندم، اتفضلي، شرفتينا..
"
31	"تناولت مفتاح الغرفة مبتسمة وهو يشير لأحد العاملين ليتبعها حاملا الحقيبة لغرفتها لتبتسم بدورها ممتنة وهي في اتجاه المصعد..
"
32	"لحظات وكانت تقف بوسط الحجرة تاركة الحقيبة على الفراش، دفعت بالستائر بعيدا عن نافذة الشرفة التي خرجت اليها تطل على ذاك المشهد الاروع للنيل والذي لم يسبق لها ان رأته بهذا الجمال من قبل..
"
33	"كانت تبحث عن أي فندق تقضي فيه ليلتها حتى تتم مهمتها وتعود باختها في سلام لكن اللحظة ومع هذا المنظر الذي يسحرها كليا شعرت بالامتنان لأحدى صديقات والدتها والتي أصرت على التوسط لها لتنزل بهذا الفندق معتقدة انها جاءت لتحصل على بعض الراحة والاستمتاع مع اختها التي سبقتها..
"
34	"تنهدت تحاول ان تقلل من ذاك التوتر الذي يعتريها وهي بانتظار أي إشارة من خاطفي اختها لتحديد ميعاد تسليم الفدية ومكان اللقاء بالتركيز على ذاك الإبداع الرباني المجسد امامها، مياه لامعة الزرقة وأحجارضخمة تنتشر هنا وهناك بمجرى النهر الخالد وتلك المراكب البيضاء المثلثة الشراع تكمل روعة الصورة وتفردها..
"
35	"لكن تلك الطرقات على باب الغرفة جعلتها تندفع في لهفة تفتحه ليطالعها احد العاملين مادا كفه بخطاب مغلق وقبل ان ينبس بحرف انتشلته من يده ليطالعها العامل بتعجب وهى تزيل بامضائها على الاستلام في عجالة..
"
36	"أغلقت الباب سريعا وفضت الخطاب في لهفة كادت تمزقه اضطرابا وهي تخرجه من ظرفه تجري عيناها على السطر الوحيد به النهاردة، الساعة ٥ مساءً، خلف معبد ابوسمبل ..
"
37	"قرأت ذاك السطر عدة مرات حتى حفظته عن ظهر قلب وتنهدت من جديد تضع الخطاب على الطاولة الملاصقة للفراش الذي تمددت عليه..
"
38	"راحت في نوم عميق دون وعي من جراء سهدها لليلتين خلتا، فهي منذ لحظة علمها بما حدث لأختها وهي لم تذق طعم الراحة تعد العدة للقدوم لانقاذها..
"
1	"وقفت على ذاك الجرف العالي تضم معطفها في وجه ذاك الهواء البارد تتطلع للأفق البعيد الى النيل الساحر وبيوت القرية النوبية الملونة بألوان من فرحة تشرح قلب الحزين وتملأه املا..
"
2	"شعرت بسكينة عجيبة وسلام نفسي لم تستشعره منذ زمن بعيد، ظهر جابر ليقف جوارها متطلعا الى الأفق بدوره وتنهد في حسرة لتوجه ناظريها اليه متسائلة في قلق: - هو ليل بيه بخير!؟.
"
3	"اكد جابر بإيماءة من رأسه ولم يعقب بحرف فتنهدت في راحة هامسة: - المنظر من هنا رائع بجد وكأنك بتطل ع الجنة..
"
4	"ابتسم جابر في مرارة: - الچنة راحت يا داكتورة، الچنة الحجيجية غرجت في تعليات خزان أسوان ومن بعده السد العالي، اللي انت شيفاه ده يا دوب بواجي من النوبة الأصلية جبل ما مية الخزان والسد يغرجوها ونتهچروا كلنا..
"
5	"وتنهد من جديد بقلة حيلة هاتفا: - أوعي تفتكري اني مضايج، الخزان والسد العالي مصلحة لمصر كلها، بس هو الحنين اللي ذرعه فينا أهالينا لأرضنا الجديمة وحلم الرچعة..
"
6	"هزت رأسها وشعرت بغصة الالم في حديثه فتحركت مبتعدة في هدوء احتراما لقدسية الوجع الكامن داخله وجلست على احد المقاعد الكائنة على مدخل الدار المنحوتة داخل الصخر..
"
7	"بدأ جابر في الغناء بصوت شجي اثار داخلها شجنا تعجبته لانها لم تكن تفهم ما يشدو به، فقد كانت على ما يبدو أنشودة نوبية قديمة: -
"
8	"اباياسا ابا فيسكيرو...
"
9	"وي شوب دارلينايا...
"
10	"توبة وووه مالينتو..
"
11	"تنبهت ان شخصا ما جلس ليستقر جوارها فإذا به ليل وقد تحامل على نفسه حاملا ذراعه ذات الكتف المصاب بحامل حول رقبته وقد استشعرت انه اصبح افضل حالا، همست تسأله: - بقيت احسن دلوقتي..!؟.
"
12	"اومأ برأسه مؤكدا وهو يتطلع الى جابر فاستطردت هامسة: - هو بيغني يقول ايه!؟.
"
13	"همس ليل وقد حاد بناظريه متطلعا للافق الخلاب امامه: - دي اغنية حنين للنوبة القديمة..
"
14	"همست: - بتقول ايه!؟، تعرف معناها بالعربي!؟
"
15	"اكد بإيماءة من رأسه وهمس مترجما كلمات جابر النوبية: -
"
16	"اباياسا ابا فيسكيرو..
"
17	"هل يا ترى سيكون في وسعنا!؟
"
18	"وي شوب دارولينايا..
"
19	"ان نعتبر كأن شيئا لم يحدث..
"
20	"نوبة ووه مالينتو..
"
21	"يا نوبة يا وطن الجميع وحبهم الكبير..
"
22	"شورتي تول كولوستو...
"
23	"مكانك في القلب..
"
24	"موادي وادي جاجا فارسون باني يدي..
"
25	"سيرتنا وحكايتنا في دروب القرية الحلوة..
"
26	"تار كومبا كاشا ناجرشا اراجيد ويي...
"
27	"ايقاعات الدفوف وانغامها وحلقات الرقص..
"
28	"تري هل ذهب هذا بلا عودة..!؟.
"
29	"ابجيسمونا تار يوم ويي..
"
30	"هل سيمن علينا القدر برؤية هذه الأيام
"
31	"نوبة تووو مالينتو...
"
32	"يا نوبة ياحبنا الكبير يا محبوبة الجميع..
"
33	"انتهى جابر من غنائه ليسود الصمت للحظات وقد انتهى ليل من ترجمة كلمات جابر الذي ظل يقف كتمثال صخري لا يحرك ساكنا وأيقن ليل بحدسه انه يبكي فلم يشأ ان يناديه وتطلع اليها ليجد دموعها تنساب في رقة على خديها، استشعر اضطرابا ما داخله فحاد بناظريه بعيدا عن محياها محترما تأثرها المُهلك ذاك والذي أورثه تسارعا في نبض خافقه ما خبره من قبل..
"
34	"تحرك جابر راحلا ينحدر التلة لينتفض خلفه ليل هاتفا في تعجب: - على فين يا چابر!؟.
"
35	"هتف جابر مؤكدا في حنق معتاد: - اووف، استغفر الله العظيم، رايح اچيب لكم العشا..
"
36	"عاد ليل موضعه جوارها ولم ينبس احدهما بحرف واحد الا انها نهضت في اضطراب تهم بدخول الدار هامسة بأحرف متلعثمة لا تدري ما دهاها: - عن اذنك..
"
37	"هتف ليل في تجهمه الفطري: - مش هتتعشي!؟، ما انت سمعتي چابر، جال رايح يچيب العشا، خليكي جاعدة لحد ما يرچع وبعدين ابجى ادخلي نامي..
"
38	"عادت موضعها جواره تجلس في عدم راحة لا تدري مصدرها، حاولت الا يسقط ناظرها عليه فظلت عيونها تتطلع للافق حتى غابت الشمس مخلفة ورائها لون برتقالي حار شمل الاجواء وسكب الدفء بارجائها...
"
39	"قلب الهاتف بين يديه مترددا هل يتصل بها ام لا داعِ!؟، ظل حائرا لبعض الوقت حتى حسم امره وضغط على زر الاتصال بها..
"
40	"لم يستغرق الامر الا لحظة حتى جاءه صوتها الشجي على الطرف الاخر ليُذهب براحة باله الى غير رجعة وهي تهتف في لهفة: - الو، الو يا حضرة الظابط..
"
41	"هتف هشام ما ان استجمع شتات نفسه: - الو، السلام عليكم يا آنسة نجوى، اخبارك ايه!؟.
"
42	"هتفت في عجالة: - الحمد لله، تمام..
"
43	"هتف يحاول إطالة الحوار: - وأخبار صحة الوالدة..!؟، يا رب تكون..
"
44	"قاطعته نجوى هاتفة في لهفة: - ماما بخير فيه اخبار عن عين!؟.
"
45	"تلعثم هشام هاتفا: - هو الصراحة، لا، مفيش أي أخيار جديدة، بس
"
46	"هتفت نجوى في ضيق وقد شعرت بإحباط رهيب: - بس ايه!؟.
"
47	"اكد هشام متلعثما: - بس خير ان شاء الله، انا اتصلت عشان اطمنك اني مش سايب الموضوع..
"
48	"هتفت في هدوء: - متشكرة لحضرتك..
"
49	"ساد الصمت للحظة ظل يبحث خلالها عن ايه اعذار يمكن ان يطيل بها عمر المكالمة لكن عقله المشوش لم يسعفه فهتف في قلة حيلة: - طب اقولك سلام عليكم..
"
50	"همست نجوى: - وعليكم السلام..
"
51	"أغلقت الهاتف ليتطلع هو لهاتفه في غيظ هامسا في حنق: - مكنتش قادر تطول المكالمة شوية!؟، كنت قول أي حاجة..
"
52	"هتف العقيد حسان وهو يدخل على هشام مكتبه ليجده على هذه الحالة: - انت بتكلم نفسك يا هشام..!؟.
"
53	"انتفض هشام مؤديا التحية هاتفا: - لا يا فندم بكلم نفسي ايه، بعد الشر عليا، انا كنت بفكر ف القضية، اصلها عويصة قوي..
"
54	"ابتسم العقيد حسان في خبث ولم يعقب..
"
55	"انتهوا من تناول الطعام لينهض جابر مبعدا الصينية الفارغة حاملا ركوة يصنع عليها الشاي
"
56	"هتفت عين وهي تراه يحضر الأكواب على صينية صغيرة: - انا عايزة، إتشي جيلّة، يا جابر..
"
57	"قهقه جابر مؤكدا: - من عنايا يا داكتورة، بقيتي خبيرة باللغة النوبية..
"
58	"قهقهت بدورها وليل يتابعها: - خبيرة ايه بس ده انا يا دوب حفظت أسماء الأكلات بالعافية، واسم الشاي باللبن عشان بحبه..
"
59	"اكد جابر مبتسما: - احنا النوبيين المشروبات المفضلة عندنا تلاتة، ال اتشي جلة ده الشاي بلبن، والكركدية الساقع ف الصيف، والأبريه ده ف رمضان أساسي..
"
60	"هتفت عين مازحة: - لا خلينا ف الشاي بلبن، مفيش احلى من اتشي جلة ف الشتا ده..
"
61	"ناولها الكوب فتناولته محتضنة إياه ليبعث ببعض الدفء في اوصالها وقد بدأت درجات الحرارة في الانخفاض عندما اخذ الليل يرخي سدوله ناشرا العتمة بالافق..
"
62	"تناول ليل كوبه كذلك مرتشفا منه في استمتاع، تطلعت الى جلبابه الخفيف في مثل ذلك الطقس البارد وهمست: - لازم تلبس حاجة اتقل من كده، انت تعتبر لسه تعبان، وممكن يجيلك مضاعفات..
"
63	"همس ليل دون ان يوجه اليها ناظريه: - انا مرتاح كِده، ومتعود ع البرد..
"
64	"همست معترضة: - الكلام ده لما تكون بحالتك الطبيعية ابقى اعمل اللي انت عاوزه، لكن انت دولوقتى تعبان يبقى لازم تلتزم بكلامي..
"
65	"ادار وجهه ناحيتها هامسا بتعال: - ليه!؟.
"
66	"همست بتعال مماثل: - عشان انا اللي بعالجك وعارفة المصلحة فين..
"
67	"همس يحاول استدراجها: - وتهمك مصلحتي ف ايه!؟.
"
68	"همست مؤكدة: - عشان تخف وتخلص م العملية المتأجلة دي وتعتقني لوجه الله..
"
69	"ابتسم بمرارة: - اذا كان كِده تبجى اتفهمت، جومي جيبيلي حاچة تجيلة من جوه احطها على كتافي..
"
70	"جزت على أسنانها وهو يأمرها بهذا الشكل وكأنها جاريته بدلا من ان يأمر جابر بذلك لكنها زفرت في نفاذ صبر واندفعت للداخل تحضر له غطاءً صوفيا وضعته على كتفيه ليتدثر به جاذبا إياه على جسده متلمسا دفئه وهو يرمقها بنظرات لم يكن لها تفسير بقاموسها الشحيح..
"
71	"هتف جابرهاتفا فجأة: - تعرفوا ايه هي حكاية ليل وعين اللي بيتغنوا بيهم!؟.
"
72	"قالها جابر ببساطة ليتطلع كل منهما للأخر للحظة ثم يحيد ناظريه عن صاحبه ليستطرد جابر مستجمعا اهتمامهما من جديد هامسا بصوت شجي: - حكولنا زمان ف الحواديت ان ليل كان عاشج، وعين كانت معشوجته، تاهوا ف البلاد وفرجتهم الدروب، لكن عمرهم ما نسيوا بعضيهم وفضلوا يدورا على بعض، هو يلف بلاد وينادي ياااعين، وهي تلف بلاد وتنادي يا ليل، لحد ما جمعهم المغنى، وعمر ليل چه من غير عين، ولا عمرها عين اتجالت من غير ما يكون مرافجها ليل..
"
73	"كان كل منهما ينصت لحكاية جابر الأسطورية غير قادرعلى التطلع الى الاخر ليبدأ جابر في شدوه مترنما بمطلع يا ليل، يا عين، ثم استكمل مترنما بموال عن العشق وحال العاشقين: -
"
74	"ومنين نچيب ناس لمعنات الكلام يتلوه
"
75	"وانا جلبي يابا فرسه فدرب الهوى طلجوه
"
76	"لا عارف أرده يا بوي
"
77	"ولا واعي الصبر فين نلجوه..
"
1	"قرر ليل بعد إلحاح من جابر المبيت في هذه المنطقة خلف التلة لان الرجال والبهائم في حاجة للراحة قليلا حتى يمكنهم استئناف الرحلة فجرا..
"
2	"أضرمت النيران في ركوة حفرت بقلب الرمال وبدأ الجميع في الالتفاف حولها، كان الجميع يتضور جوعا فقام بعض الرجال بتجهيز عنزة صغيرة للشواء على ركوة أخرى جانبية..
"
3	"بينما عمل البعض الاخر على تجهيز مواضع النوم
"
4	"ووضع البعير بشكل يحميهم ليلا..
"
5	"جلست عين الحياة على اطراف الدائرة حيث كانت التلة تقع خلفها تتابع ما يحدث في هدوء وداخلها سلام نفسي عجيب تتحاشى النظر تجاهه لا تعلم لما، كان يروح ويجئ مع الرجال في همة ونشاط يحسد عليهما بعد عناء الرحلة الطويلة يقف يساعد الجميع ويعاونهم مقسما المهام بين الرجال في سلاسة..
"
6	"ضمت معطفها حول جسدها فقد بدأ البرد يشتد مع دخول الليل وأحكمت غطاء رأسها ليمنحها مزيدا من الدفء..
"
7	"اقترب منها فقد كان يراقبها خلسة دون ان تنتبه فاستشعر إحساسها بالبرد الذي يعلم ان وتيرته ستشد مع ساعات الليل الأخيرة واقترابه من الفجر لذا سحب كوفيته الصوفية واتجه نحوها هامسا وهو يمد يده بها: - خدي، البرد لسه شدته مبدأتش وانت شكلك بردانة من دلوجت، لساته الليل طويل، خدي لفيها على رجبتك تدفيكِ شوية..
"
8	"هزت رأسها رافضة متجاهلة النظر اليه هاتفة: - لا مفيش داعي، انا كويسة ودفيانة الحمد لله..
"
9	"تجاهل كل كلامها هاتفا في نبرة صارمة: - هفضل مادد يدي كِده كَتير..
"
10	"رفعت ناظريها اليه في محاولة للرفض من جديد لكن ما ان تلاقت نظراتهما الا وأذعنت ومدت كفها تتناول الكوفية فقد كانت نظراته تحمل رفقا وحرصا يناقض تماما لهجته الخشنة تلك..
"
11	"لفت الكوفية حول رقبتها ليندفع هو مبتعدا، شعرت بدفء طاغ يحاصرها لا يمت بصلة للكوفية الصوفية ولكن له كل الصلة بصاحبها الذي انحنى يضع بعضا من لحم الشواء في صحن ويعود اليها من جديد مقدمه اليها هامسا: - بالهنا والشفا، كلي عشان احنا مكلناش م الصبح، وعشان تدفى كمان..
"
12	"تناولت الصحن في طاعة وبدأت في إلتهام الطعام بشهية كبيرة فقد كانت جوعى بالفعل، ما ان انتهت حتى تأكدت انه كان على حق فقد شعرت ان الدفء غزا اوصالها الباردة..
"
13	"بدأ الرجال حول الركوة في صنع الشاي والتسامر، طلبوا من احدهم في إلحاح العزف على مزماره وقد أطاع في رغبة حقيقية لإمتاعهم..
"
14	"عزف عدة وصلات امتد صداها الشجي بطول الصحراء المترامية شرقا وغربا حتى انها استشعرت ان ساكني الصحراء من الجنيات قد اطربهن العزف فجئن يرقصن متمايلات..
"
15	"وازدادت الروعة عندما شاركه احدهم الغناء شاديا في عذوبة بأحد المواويل الصعيدية: -
"
16	"غايب بعيد بعيد عني والبعد طال واصل.
"
17	"والشوج تعب تعب مني، واصل يا زين، واصل.
"
18	"قام احد الرجال يرقص متمايلا بعصاه وسط تهليل أصحابه والغناء يشتد طلاوة: -
"
19	"بعدت عني ليه، وبعت حبي ليه..
"
20	"وذنب جلبي ايه لما بتجسى عليه..
"
21	"ايه كان چرى، چرى مني، ما كنت متواصل..
"
22	"والشوج تعب، تعب مني، واصل يا زين، واصل.
"
23	"انهى الرجل وصلته ليندفع تجاه ليل ملقيا اليه العصا ليكمل وصلة الرقص مع تهليل الرجال واستحسانهم للإختيار..
"
24	"ألتقط ليل العصى مبتسما ونهض وسط الدائرة وتطلعت اليه في لهفة تشاهد ما يفعل فاغرة فاها في دهشة وهى تراه يتمايل بعصاه بهذا الشكل الاحترافي وخطواته تنساب في عذوبة مع نغمات المزمار القوية التي تذيب الحجر وهو يضرب بعصاه الأرض ويقفز من جانب لأخر ملوحا بها في قوة والغناء مستمرا في حلاوة: -.
"
25	"خاصم عنايا النوم، وسهرت استناك..
"
26	"لا چيت تواصل يوم، ولا شفت راحة معاك..
"
27	"يا غايب عني طمني ليه بينا ده حاصل..
"
28	"والشوج تعب تعب مني، واصل يا زين واصل..
"
29	"راح احد الرجال يمسك بعصاه لينازل ليل على نغمات المزمار والشدو المستمر ليبدأ التحطيب دورا وراء الاخر، كلما صرع رجلا نزل الاخر..
"
30	"حتى كادت تنسى نفسها عندما هزمهم جميعا مصفقة في سعادة لكنها استعادت تعقلها باللحظة الأخيرة وخاصة عندما انهى ليل السامر هاتفا في لهجة ودودة: - بكفايانا كِده يا رچالة، خلونا ننام لنا ساعتين جبل الفچر عشان نوصلوا جبل الشمش ما تشد..
"
31	"أطاع الرجال دون مناقشة ونهض الجميع كل الى حيث ضبط موضع نومه..
"
32	"جلست هي موضعها لا تدرى الى اين تذهب فقد كانت المرأة الوحيدة بالقافلة كلها..
"
33	"لم يطل انتظارها فقد جاء ليل اليها حاملا بساط هامسا: - اتفضلي معاي يا داكتورة ادلك على مكان نومتك..
"
34	"قامت تسير خلفه في صمت لتجده يفرد ذاك البساط في منطقة ما بين جرف التلة المعسكرين خلفها وما بين جسد البعير الذي كان يحملها صباحا..
"
35	"أشار للبساط هامسا: - هنا هترتاحي وتبجي مدارية اكتر بَعيد عن نومة الرچالة، ولو احتچتي حاچة، اني نايم جريب، تصبحي على خير..
"
36	"تركها مندفعا الي فراشه المممدد بالقرب يفصل بينها وبين فرش الرجال، شعرت بالراحة والأمان انه بالقرب رغم شعورها بالاضطراب، وتعجبت لما يكتنفها هذا الشعور الان وهي التي كانت تبيت ليلها كله جواره بحجرة واحدة!؟.
"
37	"تمددت موضعها وألقت نظرة مختلسة اليه لتجده قد تمدد بدوره يشد عباءته الصوفية حول جسده إتقاءً للبرد ملقيا احد اكفه على صدره وملقياً ساعده فوق جبينه..
"
38	"حادت بناظريها عنه متطلعة للسماء فوقها كانت قمة في الجمال بتلك الزرقة الخلابة وانجمها الكثر والتي كانت تبرق في تتابع كأنما تنادي احداهما الأخرى شاعرة بالأنس، لم تر السماء يوما بهذه الروعة فتنهدت في صفاء نفس ورفعت ذراعها لأعلى تشير بأصبعها تصنع خطا للسير بين كل نجمة تضئ وأختها حتى كل ذراعها فاخفضته وتنهدت في سعادة وبدأ النعاس يداعب عيونها فراحت في سبات عميق وهي لا تدرك ان هناك اعين قد جافاها النوم تتطلع اليها من طرف خفي متتبعة كل شاردة وواردة تقوم بها حتى اذا ما هدأت تنهد هو في راحة بدوره مبتسما لأفعالها الطفولية محاولا ان يحيد اللحظ عنها حتى يتسنى له ان يسكن غافيا..
"
39	"وجدت نفسها تقف فوق ربوة عالية وكذلك ليل على ربوة أخرى مقابلة، كلاهما ينادي الاخر ورغم ان كل منهما يرى صاحبه لكنه كان يناديه وكأنه لا يبصر موضعه، هو يناديها متلفتا حوله وهي تجيبه لكنه لا يدرك اين تكون وكذلك هي..
"
40	"ظل الحال على هذا الوضع حتى سمعت صوت جابر يهتف بين ربوتيهما بنهاية قصته التي حكاها لهما يوما وفضلوا تايهين من بعضهم، هيا تنادي يا ليل وهو ينادي يا عين، لا هو لاجيها ولا هي لجياه، وچمعناهم ف الأغاني والمواويل...
"
41	"انتفضت تتطلع حولها وهى تشعر ان حلقها جاف وكأنها كانت تركض لأميال دون ان تتوقف..
"
42	"تطلعت لمكان رقاده لتجده شاغرا، جالت بناظريها بحثا عنه لتبصر خياله على ضوء نيران الركوة التي بدأت تخبو قليلا خارج دائرة الرجال الذين كانوا راقدين على حالهم، كان يسلم لإنهاء صلاته، فازداد وجيب خافقها وهو يقترب وتذكرت حلمها الغريب الذي يشوش مخيلتها حتى اللحظة..
"
43	"فجأة شعرت بحركة عجيبة اسفل بساطها الذي تتمدد عليه، فانتفضت في ذعر لتصطدم بصدره فقد كان عائدا لفرشته التي تجاورها..
"
44	"همست في ذعر: - في حاجة بتتحرك تحت الفرشة..
"
45	"كانت تلتصق بصدره في فزع حقيقي ليهمس بها مطمئنا: - طب اهدي متخافيش، اني هشوف..
"
46	"حاول ان يبتعد للحظة ليستطلع الامر لكنها كانت تتشبث به في ذعر مرتجفة وذكرى الحلم يشوشها ولكن ما زاد الامر سوءا هو وظهورافعي صغيرة الحجم مندفعة من تحت فرشتها مبتعدة..
"
47	"شهقت في صدمة عند رؤيتها للافعي الهاربة ملتصقة به وهو يهمس مطمئنا: - دي الطريشة، ام چنيب، متخافيش مبتأذيش الا لما تحس بالخطر..
"
48	"انفجرت باكية لا تعلم ماذا دهاها!؟، يبدو ان ذاك الحلم المقبض وظهور الافعي بعدها قد زاد من تشوشها لتصبح بتلك الهشاشة التي تبدو عليها اللحظة وهي تتكئ على صدره بهذا الشكل المتطلب للحماية بينما ظل هو يقف متخشبا لا يحرك ساكنا كفاه بمحازاة جسده وقد تركها تفرغ ما بجعبتها من مشاعر مضطربة قبل ان يهمس بصوت متحشرج: - خلاص، اهدي، انا هنادم ع الرچالة، الفچر اهاا طلع، خلونا نمشوا..
"
49	"ابتعدت عنه في اضطراب تستشعر حمق ما قامت به لا تقو على رفع ناظريها لتواجهه وهو لم ينتظر للحظة بعد ابتعادها بل اندفع يوقظ الرجال لاستئناف المسير الى مجهول لا تعلم عنه شيئا..
"
1	"شعرت بحركة غريبة داخل الدار وخارجه، كان الوقت قد اقترب على الفجر وسمعت أصوات جلبة بالخارج فاستشعرت ان هناك امر ما يحاك..
"
2	"واربت باب حجرتها قليلا متطلعة لتلك الحركة الدؤوب التي تحدث والرجال يتحركون في نشاط هنا وهناك لتتأكد ان ليل على موعد مع تسليم هذه البضاعة التي يحفظ..
"
3	"استشعرت الخطر وانقباضا غريبا بصدرها ولا تعلم لما تذكرت حلمها الذي رأته اول امس..
"
4	"فتحت الباب فجأة ليتوقف الرجال لثوان عن عملهم لكن ليل الذي كان يقف في احد الأركان البعيدة عن مجال رؤيتها فهتف امرا: - وجفتوا ليه!؟، هموا ياللاه مفيش وجت..
"
5	"تحركت باتجاهه وتوقفت ليتطلع اليها مستفسرًا: - خير يا داكتورة!؟، ايه اللي خرچك من اوضتك الساعة دي!؟.
"
6	"همست عين متطلعة الي عمق عينيه: - على فكرة، انا فكرت واخترت..
"
7	"تنبه لها تلك اللحظة وقد زم ما بين حاجبيه منتظرا سماع اختيارها لتهمس هي في ثبات: - اخترت الحل الثالث، انا مش عايزة اموت ولا هقدر اسكت ع اللي بيحصل ده، يبقى اكيد الحل الثالث حل وسط بين الحلين دول..
"
8	"ابتسم ليل ابتسامة مبهمة لم تستطع تفسير مغزاها وهمس مقتربا منها: - لو رچعت بالسلامة، هاتعرفي ايه هو الحل الثالث اللي انت اخترتيه من غير ما تعرفي أصلا ايه هو..
"
9	"تطلعت اليه في ذعر عندما نطق كلمة، لو رچعت بالسلامة وهمست وهو يهم بالخروج خلف الرجال الذين انهوا مهمتهم: - ليل..
"
10	"توقف فقد كانت المرة الأولى التي تناديه بإسمه مجردا واستطردت وعيونها متعلقة بمحياه: - بلاش..
"
11	"همس بصوت متحشرج وقد خطفت نظراتها تلك قلبه كليا: - بلاش ايه!؟.
"
12	"همست وهي تزدرد ريقها في صعوبة تستشعر ألما مجهولا بصدرها: - بلاش تروح المشوار اللي انت رايحة ده، عشان خاطري بلاش..
"
13	"ابتسم محاولا مداراة تأثره بها هامسا: - خاطرك على عيني يا داكتورة، بس ماينفعشي، لما ارچع نبجى نتكلم..
"
14	"هم بالخروج لتعترض طريقه في جرأة هي نفسها تعجبتها هامسة: - ولو لا قدر الله مرجعتش..!؟.
"
15	"تطلع اليها لبرهة في صمت قبل ان ينطق بصوت تغلب عليه نبرة المودع: - يبجى نصيبنا يا داكتورة، والحمد لله على كل حال..
"
16	"دمعت عيناها غير قادرة على النطق بحرف فقد ادركت تماما انها لن تستطيع إثنائه عن عزمه ليهمس ليل مبتسما بعد ان تشرب ملامحها وقسمات وجهها الصبوح: - ممكن بجى تعديني، الرچالة مستنيانى بره واحنا اتأخرنا بچد..
"
17	"تنحت جانبا ليتحرك هو مندفعا للخارج الا انه توقف على عتبة الباب الخارجية وعاد ادراجه لموضع وقوفها المضطرب هناك حيث كانت نظراتها معلقة به في امل ورغبة تعلم تماما انها لن تتحقق..
"
18	"توقف قبالتها واخرج من جيب جلبابه سلسال فضي يتدلى منه رمز مفتاح الحياة الفرعوني، مد كفه واضعا إياه حول جيدها هامسا: - هدية مش مجامكِ، بس حاچة على كدي..
"
19	"تطلعت للقلادة المعلقة برقبتها وأمسكت مفتاح الحياة الفضي بكفها هامسة: - جميل قوي..
"
20	"رفعت ناظريها اليه هامسة وهي تهم بخلعه: - بس انا مقدرش اخد..
"
21	"اخفض كفيها التي كانت تذيبه حرفيا ما ان يتطلع لهذه الوسوم على ظهرها بالحناء والتي رفعتها تهم بخلع القلادة هامسا في تأكيد: - دِه مش م البضاعة يا داكتورة، دِه تجليد، عارف انك مش هتجبلي تاخديه لو اصلي..
"
22	"اني عارف انك بتعتبري اللي بنعملوه دِه سرجة واني مش ممكن اهاديكِ حاچة مسروجة..
"
23	"اخفضت كفيها ولم تعقب ليندفع هو من جديد للخارج واستدار قليلا هاتفا: - افتكرينى بالخير يا داكتورة، سلام عليكم..
"
24	"خرج تاركا إياها تتطلع لموضع رحيله تستشعر ان شيء ما هاهنا بصدرها قد فُقد لغيابه ورحل مغادرها لرحيله، شيء ما لا سلطان لها عليه ولا تستطيع توجيهه فيما يحب او يكره..
"
25	"شعرت باختناق يعتصر قلبها اعتصارا فاندفعت للخارج حيث كان في ذيل القافلة التي كانت تحمل بضاعته وهتفت باسمه فتوقف فرسه مستديرا يتطلع اليها في رغبة قاهرة بترك كل العالم عاداها والعودة اليها لكنه ظل على ثباته وهي تهتف به في نبرة يحدوها الأمل: - ليل، لا اله الا الله..
"
26	"صمت للحظة وتطلع اليها مرددا في صوت متحشرج: - سيدنا محمد رسول الله..
"
27	"واطلق لفرسه العنان ليلحق بالقافلة رغبة في التغلب على ضعفه الذي بدأ يغالبه تاركا إياها تذرف الدمع على رحيله الذي تستشعر بقوة ان لا لقاء بعده...
"
28	"اندفع هشام لداخل مكتب العقيد حسان هاتفا في حماس: - الإشارة وصلت يا فندم..
"
29	"هتف العميد حسان: - طب القوة جاهزة..!؟.
"
30	"اكد هشام: - ايوه يا فندم وكله تمام..
"
31	"هتف حسان: - طب ياللاه على بركة الله، ربنا ييسرها المرة دي ونمسكهم متلبسين..
"
32	"هتف هشام متضرعا: - يا رب يا فندم، دي بجد هاتبقى ضربة معلم..
"
33	"هتف العقيد حسان رابتا على كتف هشام في تقدير: - يااارب، همتك يا بطل..
"
34	"هتف هشام في تواضع وهو يتجه لعربته بمقدمة القوة التي تنتظرهما: - كله على الله يا فندم..
"
35	"وتحركت العربات في سبيلها لإتمام مهمتها...
"
36	"فتحت نجوى باب شقتهن هاتفة في سعادة وهي تسند أمها لتساعدها على الجلوس على اقرب مقعد حتى تلتقط أنفاسها: - حمدالله على سلامتك يا ست الكل، البيت نور..
"
37	"ابتسمت أمها في سعادة: - البيت وحشني قوي، ووحشتني لمتنا جواه، ربنا يرجع اختك بالسلامة يا نجوى وترجع تكمل لمتنا الحلوة بيها..
"
38	"لثمت نجوى جبينها في مودة هامسة: - باذن الله يا ماما، سيادة النقيب هشام طمني قبل ما يرجع على أسوان ان باْذن الله هيكون فيه أخبار كويسة عن قريب..
"
39	"همست أمها في تخابث: - ابن حلال هشام ده، ربنا يكرمه، شكله فعلا ابن ناس..
"
40	"تنبهت نجوى لتلميح أمها الخفي فاحمرت خجلا لتتسع ابتسامة أمها هامسة داخليا بتضرع الى الله ان يكون هشام من نصيب ابنتها الصغرى التي طالما كانت مصدر اهتمام الجميع اما عين الحياة فقد كانت على يقين من عودتها سالمة حيث هتفت في ثقة: - عارفة يا نجوى، اختك راجعة باذن الله
"
41	"هتفت نجوى: - يا رب يا ماما، يسمع منك ربنا..
"
42	"استطردت أمها مؤكدة: - ابوكِ جالي ف المنام امبارح وقالي متخافيش عليها، هترجع، بس العجيب انه برضو كان زعلان، بقوله شكلك زعلان ليه كِده يا كامل، مردش عليا ومشي..
"
43	"اضطربت نجوى فهي على قدر سعادتها بهذه البشرى الرائعة بقرب عودة اختها على قدر حزنها لانها تعلم لما ابوها كان حزينا بالرؤية، بسبب فقدانهما الوشيك للمصنع الذي كان احب اليه من نفسه، ذاك السبب الذي لم يكن من الجائز ان تخبر به أمها بعد وعكتها الصحية جراء ما حدث لعين الحياة، تنهدت نجوى في هم ولم تعقب بل همست تبتهل داخليا، يااارب..
"
44	"هتف ليل وهو يقف على رأس رجاله في مرعي الزعيم الأكبر والرأس المدبر لكل عمليات حداد وعصابته: - أديني چيتكم لحد عنديكم وبنفسي، و دِه مابيحصلش الا مع الحبايب وحداد عارف كِده ومع ذلك المرة اللي فاتت طلع مخون بالجوي..
"
45	"هتف حداد مدافعا عن نفسه في وجود ولي نعمته مرعي: - حجي يا واد عمي، هي اللي ظهرت دي مش كانت تبعكم برضك..
"
46	"هتف ليل مؤكدا: - لا تبعنا ولا نعرفوها، من ميتا الحريم ليهم يد مع ليل الچارحي، وبعدين خلاص راحت لحالها وخلصنا منيها، خلونا ف اللي چاي..
"
47	"هتف مرعي أخيرا: - صح يا ليل، خلينا ف اللي چاي، ايه بجى اللي عنديك ومدوخ وراك المعلمين كلها!؟، ما تفرچنا كِده حاچة تستاهل ولا باينها حكاوي ملهاش عازة!؟.
"
48	"هتف ليل مقهقها: - لو انت واعي انها ملهاش عازة مكنتش تبجى مشرفنا هنا بنفسك يا واد عمي، ولا اني غلطان..!؟.
"
49	"ابتسم مرعي مؤكدا: - صح الصح، تعچبني، ياللاه فرچنا بجى لحسن الواحد مشتاج لحاچة نضيفة يطلع منيها بمصلحة زينة..
"
50	"هتف ليل مشيرا لجابر الذي تقدم بأحد الصناديق واضعا إياها في حرص امام مرعي..
"
51	"انفرج الصندوق عن بعض التماثيل الفرعونية المدفونة بالقش ليمد مرعي كفه متطلعا اليها بعين خبير يقلب فيها ذات اليمين وذات الشمال حتى هتف بعد برهة من الوقت: - ايه العظمة ده يا ليل!؟، هو ده الشغل ولا بلاش، اصلي اصلي يعني، دي معدية يا واد أبوي..
"
52	"هتف ليل في ثقة: - ما احنا جلنا الكلام دِه ورچلك كان هيودرنا بالكدب..
"
53	"ضرب مرعي على صدر حداد في حنق هاتفا: - عشان غشيم، وحجك عليا اني يا كَبير، طالب فيها كام بجى الحتة اللوز دي!؟.
"
54	"هتف ليل في تعال: - كلك نظر يا معلم، دي حتت لو راحت مش هترچع تاني، وانت واعي ان كلامي مظبوط..
"
55	"هتف مرعي في مهادنة: - واني مش هرچع كلمتك واللي تطلبه هتاخده، عشان تعرف ان المعلم مرعي بيعرف يجدر..
"
56	"هتف ليل بمبلغ طائل نظيرا للقطع الموجودة بالصندوق ليهتف مرعي هازا رأسه في إيجاب: - ماشي، والله ما ارد لك كلمة، لأن البضاعة فعلا تستاهل، وانت ليك حج تتشرط ما انت ابوالعروسة..
"
57	"قهقه الجمع ومرعي يشير لحداد ليناول ليل حقيبة النقود ليفتحها ليل متطلعا اليها ليهتف مرعي: - متعدش وتجل بركتهم والله زي ما طلبت بالمليم..
"
58	"ما ان اغلق ليل الحقيبة حتى بدأت النيران تُصوب اليهم من كل حدب وصوب..
"
59	"تسابق الجميع للإختباء لحماية أنفسهم وبدأ تبادل اطلاق النار بين الطرفين، الشرطة من جانب وعصابة مرعي وليل على الجانب الأخر..
"
60	"استمر الوضع طويلا حتى توقف اطلاق النار و هتف هشام بداخل جهاز اللاسلكي مؤكدا في فخر: - كله تمام يا فندم، العملية تمت بنجاح، صناديق البضاعة تحت ايدينا، وبنحصر عدد المصابين والوفيات..
"
61	"واستطرد هشام مجيبا على تساؤل من قبل العقيد حسان على الطرف الاخر: - اه يا فندم، كلهم ماتوا، حداد ومرعي....
"
62	"تطلع هشام الى جثة المذكورين وأخيرا هتف في ثقة: - وطبعا ليل الجارحي..
"
63	"قال كلماته وهو يتطلع الى جثة ليل التي كانت ملقاة امامه مدرجة في دمائها..
"
