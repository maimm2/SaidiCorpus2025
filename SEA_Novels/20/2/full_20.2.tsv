line	text
1	"تركها تنضم للحريم ما ان وصلا للنجع الذى يقام به الزفاف
"
2	"و هي قدمت نفسها لحريم الدار متباهية و مدت يدها تساعد و تجود بما تستطيع و هي في قمة فرحتها منتشية و هي تخبر النساء انها زوجة الشيخ عبدالعزيز الفقى الذى جاء خصيصا لإحياء الليلة الميمونة بطلب من العمدة عتمان بذات نفسه..
"
3	"تجمعت النسوة في تلك المندرة التي خصصتها ام العريس لتكون موضع فرحهن و رقصهن و غنائهن في تلك الليلة التي سيودع فيها ولدها البكر بيت ابيه مغادرا لبيته ليبدأ حياته كرجل مستقل..
"
4	"كانت روح تزرع المندرة ذهاباً و اياباً رغبة في ابداء الفرحة و المساعدة في تقديم الشراب و التحية للجميع.
"
5	"و ما ان خرجت من المندرة حتى اصطدمت بجسد ضخم كاد ان يسقطها أرضا لولا انه لحق بها هامسا في نبرة تحمل الكثير في طياتها: - اسم الله عليكِ، مش تحاسبى على نفسك..
"
6	"كان يساعدها على النهوض و كفه تجول بصفاقة على ذراعها و كتفها
"
7	"مما دفعها لتنتفض مبتعدة هاتفة في تأكيد حازم: - انا بجيت كويسة، كتر خيرك يا عمدة..
"
8	"و اندفعت منصرفة بهرولة واضحة من أمامه متوجهة لجزء خفى من ذاك الصوان الذى أقامه العمدة للرجال.
"
9	"و الذى تسمع منه صوتا مجلجلا ينشد بعذوبة رقص لها قلبها
"
10	"و هي تدرك بفؤادها قبل مسامعها ان ذاك الذى يملأ مشارق النجع و مغاربه بصوته الشجى هو زوجها و مالك قلبها الوحيد
"
11	"وقفت على طرف خفى من الصوان تتطلع اليه و هو يصول و يجول و ينشد بسلطنة عالية و جميع الحضور يهلل في سعادة مطالبين بالإعادة مرة تلو الأخرى..
"
12	"دمعت عيناها فرحا و هي تدعو له في سرها و من أعماق روحها و.
"
13	"تسللت لتعود حيث موضع اجتماع النساء من جديد..
"
14	"هتف العمدة عتمان في خفيره الذى يلازمه كظله
"
15	"و هو يتطلع بنهم لروح التي غادرت منذ لحظات أمامه حتى غابت: - مين دى يا واد يا مصلحى..!؟، دى أكيد غريبة..!، مش من النچع..
"
16	"هتف الخفير مؤكدا فى سرعة: - مظبوط يا چناب العمدة..
"
17	"دى روح مرت المنشد اللى اسميه عبعزيز الفجى..
"
18	"همس عتمان في حقد: - بجى الجمر دى مرت الچربان دِه..!؟.
"
19	"لكن خفيره وعى كلماته رغم همسه بها ليهتف مؤكدا: - اه يا چناب العمدة، حظوظ، سبحانه العاطى الوهاب..
"
20	"اومأ العمدة عتمان برأسه مؤكدا على كلام خفيره دون ان ينبس بحرف واحد، لكن نظراته حيث غابت روح منذ دقائق
"
21	"كانت ابلغ من آلاف الكلمات..
"
22	"اندفع عتمان داخل داره يعتلى الدرج في غضب و صوت النساء و غنائهن يصم آذانه..
"
23	"ليدلف بعنف لحجرة ما في اخر الرواق الذى وصله يلهث من فرط انفعاله..
"
24	"وقف على اعتاب الحجرة يتطلع لتلك المذعورة لهجومه المفاجئ على غرفتها بهذا الشكل
"
25	"و رغم ان هذا هو المعتاد منه الا انها في كل مرة تشعر بنفس الغصة و انقباض القلب..
"
26	"أغلق خلفه باب الغرفة في عنف
"
27	"و اقترب منها في بطء مدروس كفيل بإثارة الرعب في اعتى القلوب..
"
28	"الا قلبها هي..
"
29	"ظلت على حالها ساكنة تتطلع اليه يقترب منها كشبح الموت دون ان يطرف لها جفن حتى..
"
30	"ما ان وصل اليها حتى انتزعها من الفراش من اعلى ذراعها لتندفع مصطدمة بصدره بقوة
"
31	"ليهمس بالقرب من اذنها و بأنفاس متقطعة رغبة فيها: - لساتك على عيندك و نشوفية دماغك..!؟.
"
32	"هتفت شوق و هي تدفع به بعيدا منتزعة نفسها من بين ذراعيه: - و لا بعد ميت سنة يا عتمان..
"
33	"جلبى أرميه لديابة الچبل و لا اسلمه لواحد زييك..
"
34	"اندفع كالمجنون بإتجاهها.
"
35	"و ما ان وصل موضعها حتى هوى على وجنتها بكف يده ليترد صدى صفعته مدويا في جنبات الغرفة
"
36	"لترفع كفها إلى خدها المصفوع في بطء و هي تتطلع اليه في سخرية لثوان
"
37	"و أخيرا تنفجر ضاحكة بشكل هستيرى اثار شياطين جنونه
"
38	"ليهزها صارخا فيها: - انتِ ايه..!؟، مخلوجة من ايه..!؟، من صوان..
"
39	"و أخيرا يلقى بها على الفراش في عنف لتهتف به متطلعة اليه في تقزز سافر اثار المزيد من حنقه الذى وصل لذروته بالفعل: - انا بجيت صوان من يوم ما دخلت دارك غصب
"
40	"و خدتنى غصب
"
41	"و هفضل كده لحد ما تموت، يا اموت انى..
"
42	"انتفض مندفعا اليها كثور هائج
"
43	"يأخذها بين ذراعيه عنوة بغية امتلاكها هاتفا: - يبجى بتحلمى، لأنى ناوى ألين الصوان دِه و لو كان دِه اخر حاچة اعملها جبل ما أموت..
"
44	"سخرت منه و هي يحاول كتم همساتها بقبلاته المقززة: - يبجى هموت انى و أحسرك علىّ و على حالك يا عتمان..
"
45	"كتم المزيد من سخرياتها التي لا يطيقها
"
46	"وقضى منها حاجته و نهض في غضب يسب و يلعن اليوم الذى رأها فيه و تعلق بها قلبه رغم عن زوجتيه
"
47	"و تمنى امتلاكها قلبا و جسدا
"
48	"الا انها ابت عليه ذلك
"
49	"و ما يناله منها الا جسد متخشب و قلب لم يعد حتى بموضعه لتهبه إياه..
"
50	"ما ان هم بمغادرة الغرفة حتى استدار أمراً: - جومى انزلى للحريم و جاملى ضرتك ف ولدها البكرى..
"
51	"لم تعلق شوق بحرف
"
52	"بل انها ما ان أغلق باب الغرفة راحلا حتى بثقت عقبه في غل..
"
53	"ورغم ما يجيش بصدرها من مشاعر قهر و مرارة
"
54	"الا انها لم تستطع البكاء قط..
"
1	"استفاق الشيخ عبدالعزيز من نوبة إغماءه بعد ما لاقاه على يد الخفراء
"
2	"و الذين تناوبوا على ضربه و كأن بينهم ثأر قديم
"
3	"ليتلفت حوله فى تيه قبل ان يدرك أين هو..
"
4	"و ماذا حدث ليصبح بهذا الشكل المتورم..
"
5	"هتف فى حنق و هو يحاول تخليص نفسه من أسر قيوده: - فكونى، تعالوا سيبونى يا ظلمة..
"
6	"مرتى يا كفرة ف يد الظالم دِه، شرفى، فكوونى..
"
7	"هتف احد الخفراء موبخا
"
8	"من خارج الزريبة: - اخرس يا جعر
"
9	"و احمد ربك انك لساتك عايش..
"
10	"دِه لولا طيبة جلب العمدة
"
11	"كان زمانك مرمى ع السكة مجتول
"
12	"و لا محدوف ف الرياح و خلصنا من چعيرك..
"
13	"صرخ فيهم الشيخ عبدالعزيز من جديد لكن بلا جدوى
"
14	"و كأنه يخاطب اصنام صماء..
"
15	"حاول تخليص نفسه من جديد
"
16	"لكن لا قوة به لذلك فقد عدمها من كثرة الضرب المبرح الذى ناله..
"
17	"توجه لله بقلب متضرع و عين دامعة.
"
18	"و هو يتذكر روح زوجه وحيدة بين يدى هذا الجبار لا حول لها و لا قوة فتستعر النيران بين حنايا روحه نخوة و عصبية على شرفه
"
19	"يكاد يموت قهرا من عجزه لإنقاذ زوجته و الزود عنها و حمايتها كما يجب
"
20	"همس متضرعا: - ياااارب، انت الجوى على كل جوى يا چباااار..
"
21	"و كأنما أبواب السماء مفتوحة على مصرعيها ليُستحاب دعاءه بهذه السرعة
"
22	"و يسمع صوتا مألوفا لأسماعه يناديه من خلفه الا تخاف و لا تحزن.
"
23	"و يمد صاحب الصوت كفيه ليفك وثاقه فى سرعة
"
24	"فيستدير عبدالعزيز متطلعا لمنقذه فى تعجب هاتفا: - علام..!؟.
"
25	"انت ميتا جيت هنا..!؟.
"
26	"هتف علام ذاك المطرب الذى يجوب الموالد بحثا عن الرزق
"
27	"و فيها تعرف على عبدالعزيز و ربطت بينهما صداقة حميمة..
"
28	"لكن منذ فترة ليست بالبعيدة لم يقابله عبدالعزيز فى اى من الموالد التى كانت دوما مقصدهما.
"
29	"و انقطعت الصِّلة و خاصة بعد ما سمعه عبدالعزيز من بعض المقربين لعلام و حكاياتهم عن ذاك الحادث الذى أودى بحياة اخته الصغرى
"
30	"و التى وجدوا جثتها ملقاة غريقة فى الرياح القريب من هنا..
"
31	"همس علام: - سمعت باللى چرى جلت لازما اجى اشوف عتمان ناوى على ايه تانى..
"
32	"ياللاه بينا من هنا جبل ما حد من الغفر يدخل علينا..
"
33	"استند عليه عبد العزيز واندفعا هاربين من احدى الفجوات الخفية فى حائط الذريبة..
"
34	"تسللا حتى وصلا لظهر القاعة القبلية التى بها روح
"
35	"و انتظرا خلف احدى الأشجار
"
36	"يتحينا اللحظة المناسبة للانقضاض على الخفيرين اللذين يقفان الان بالباب و كأنهما تمثالان من الصخر..
"
37	"كان هدير صوت عتمان الصاخب كفيل بقتل كل من شوق و روح حيتين فى موضعهما..
"
38	"روح برعبها و إحباطها بسبب فشل هروبها
"
39	"و شوق بصدمتها به يقظا واعيا
"
40	"بعد ان تركته بالأعلى على فراشها جثة هامدة بسبب ذاك المخدر الذى وضعته له فى شرابه..
"
41	"نزل عتمان الدرج فى تؤدة ممعنا فى ارعابهما مطيلا لحظة المواجهة بين ثلاثتهم..
"
42	"و ما ان وصل الي موضعهما حتى كانت روح على وشك فقدانها وعيها فتشبثت بذراع شوق فى رجاء..
"
43	"و التى اسندتها مشفقة على حالها
"
44	"و خاصة مع شحوبها الظاهر على محياها غير عابئة بما ينتظرها من عتمان..
"
45	"الذى اقترب منها فى صفاقة غير عابئ بوجود روح هامسا لشوق فى لهجة ماجنة: - بالك انتِ..!.
"
46	"انى خالت عليا التمثيلية اللى عملتيها فوج دى..
"
47	"لكن بجية من عجل هى اللى ردتنى
"
48	"و خليتك تفتكرى انى شربت العصير و جلت يا واد شوف ايه اخرتها..
"
49	"بس ان چيتى للحج عچبتينى..
"
50	"وجذبها اليه فى قوة ليستطرد بلهجة تقطر وعيدا: - بس مش عتمان اللى يتعمل معاه كِده..
"
51	"و اللى مكلمش فوج من شوية ممكن نكملوه دلوجت، بس بطريجتى..
"
52	"و اندفع كالمجنون جاذبا كرباج معلق على الحائط و طوح به فى الهواء لينزل سوطه على ظهر الارض بصوت كالصرخة جعل روح تشهق مندفعة لأحد الأركان
"
53	"بينما هتفت شوق بلهجة تحمل بعض من خوف تحاول مداراته: - انت هتعمل ايه يا عتمان..!؟.
"
54	"هتف صارخا كالمجنون.
"
55	"الذى فقد السيطرة على ما تبقى له من تعقل: - هعمل اللى كان لازما يتعمل من زمن..
"
56	"من ساعة ما دخلتى الدار دِه وكان المفروض أعاملك اجل من العبيد، لكن ملحوجة..
"
57	"دِه هو اللى هيعدلك..
"
58	"و رفع السوط للأعلى و هبط به على جسدها لتتردد صرخاتها مقترنة بصرخة روح
"
59	"التى فقدت وعيها بالفعل على اعتاب القاعة
"
60	"و التى جذبها اليها احد الخفراء بديلا عن ذاك الخفير المكوم أرضا جراء العصير المخدر.
"
61	"و ألقى بها داخلها لتتكوم كخرقة بالية بلا حول و لا قوة
"
62	"ليعاود عتمان انتقامه من تلك المسكينة شوق هاتفا بها فى ثورة: - جولى بعشجك يا عتمان، جولى..
"
63	"ونزل مرة اخرى بسوطه لتتردد صرخاتها محاولة الاختباء منه خلف المقاعد و الأرائك حتى لا يطولها، لكن ذنب ذاك السوط كان يطالها أينما ذهبت ليلهب جسدها
"
64	"لتهتف فى عناد وصمود جبار: - لاااه، عمرى ما هنطجها و لو فيها موتى يا عتمان..
"
65	"انا بكرهك..
"
66	"و بكره اليوم اللى شفتك فيه
"
67	"و بكره اى حاچة تاجى من ناحيتك، بكرهك، سامعنى، بكرهك..
"
68	"وأمعنت فى اثارة غضبه بتكرارها كالمجنونة
"
69	"حتى اصبح لا يسيطر على نفسه
"
70	"و يطيح بالسوط يميناً و يسارا
"
71	"حتى اخيرا فقدت وعيها من جراء تعذيبه الذى أدمى جسدها
"
72	"لكنه ابدا لم يفت فى عضد اصرارها على تحديه..
"
1	"كان الأفق الرمادي يتنهد شوقا لتباشير الصباح القادمة من بعيد عندما وصل عبدالعزيز و روح لقرب غيط من القصب تسللا بين عيدانه ليلتقطا أنفاسهما و ما ان جذب عبدالعزيز كف روح لتنهض من جديد لمواصلة الهروب بعيدا عن النجع و من فيه
"
2	"الا وهتفت روح بوهن: -خلاص، معدتش جادرة يا شيخ عبعزيز..
"
3	"و ألتقطت أنفاسها في صعوبة
"
4	"لكنه رغما عن ذلك هتف فيها مشجعا: - معلش، تعالى على نفسك شوية عشان نبجى ف الأمان..
"
5	"و مد كفه لها يجذبها لتنهض و تتابع معه هرولتهما المحمومة
"
6	"فوجد كفها ببرودة الثلج ووجهها قد غطاه الشحوب
"
7	"اقترب منها مذعورا هاتفا: - روح، مالك..!؟، انتِ حاسة بأيه..!؟.
"
8	"همست بحروف متقطعة وهنا: - روحى رايحة يا شيخ
"
9	"و جسمى متلچ..
"
10	"و بدأت بالفعل تفقد وعيها
"
11	"فهتف عبدالعزيز
"
12	"بصوت يقطر رعبا: - روح، فوجى، انتِ بخير، متناميش، خليكى معايا، روووح..
"
13	"لكن روح لم تكن هنا لتسمع نداءاته
"
14	"بل فقدت وعيها كليا.
"
15	"و تركته يتطلع حوله ليجد مكانا يحمل زوجته اليه..
"
16	"طالع من البعد عشة من الخوص قرر التوجه اليها..
"
17	"خلع قفطانه و ألقاه على جسد روح و ما ان هم بحملها حتى رأى كفه و قد اصطبغت بلون الدماء القانى..
"
18	"شهق في ذعر غير قادرعلى ادراك مصدر تلك الدماء..
"
19	"تمالك نفسه في صعوبة و حملها في سرعة باتجاه العشة الخوص.
"
20	"و ما ان دخلها حتى وضعها جانبا على ذاك الفراش الخشبي المبطن بالقش واندفع خارج الغرفة البوص يتلفت حوله طلبا للنجدة و العون وقد اضحى الصبح بين على حدود الأفق البعيد
"
21	"ليجدها قادمة من بعيد..
"
22	"امرأة تتوشح بالسواد كعادة اهل القرى و النجوع
"
23	"تسحب خلفها بهيمتها و تتبختر قادمة على الطريق القريب منهما..
"
24	"اندفع تجاهها في لهفة من طالع طوَّق نجاة في خضم بحرهائج صارخا.
"
25	"يوقفها في توسل: - يا خالة، انجدينى يا خالة ربنا ما يوجعك ف ضيجة..
"
26	"هتفت المرأة بقلق و هي تراه يقف أمامها على تلك الحالة المزرية بجروحه و تورمات وجهه التي ارعبتها لا محالة
"
27	"الا انها تمالكت نفسها مجيبة نداءه الحار بنبرة لا تخلو من الريبة : - خير يا ولدى، ايه في..!؟.
"
28	"أشار عبدالعزيز للخص حيث تقبع روح بلا حراك..
"
29	"اندفعت المرأة للخص و ما ان رأت روح ممددة بهذا الشكل حتى توجهت اليها في لهفة تستطلع أخبارها هاتفة لعبدالعزيز: - مرتك دى..!؟.
"
30	"هتف عبدالعزيز مؤكدا: - اااه، مرتى يا خالة، مرتى..
"
31	"تطلعت المرأة للنزيف الذى يغطى جلباب روح و وجها الشاحب الذى غابت عنه ملامح النضارة..
"
32	"فسألت من جديد: - هي مرتك حبلى يا ولدى..!؟.
"
33	"هتف عبدالعزيز متعجبا: - حبلى.!؟
"
34	"، بتجولى حبلى يا خالة..!.
"
35	"هتفت المرأة و هي تعدل من وضع روح: - اه يا ولدى، ربنا يعوض عليكم، شكلها كانت حبلى و ربنا ما أردش و العيل نزل..
"
36	"و توجهت المرأة باتجاه باب الخص ليهتف عبدالعزيز متعجبا: - على فين يا خالة..
"
37	"هتسبينى معاها و انى معرفش
"
38	"اعمل ايه..!؟.
"
39	"اكدت المرأة: - لاه يا ولدى..
"
40	"انت ضيفى، و دى ارضى..
"
41	"بس مرتك محتاجة علاچ ضرورى عشان نلحجها..
"
42	"هروح اجيب لها جلبية چديدة نغيرولها و أكلة ترم عضمها و أبعت ام محمد الداية تطل عليها ضرورى..
"
43	"هتف عبدالعزيز شاكرا: - ربنا يعزك يا خالة، و انتظر ليعرف الاسم
"
44	"فهتفت المرأة مؤكدة: - وچيدة، أسمى وچيدة يا ولدى، ادخل لمرتك
"
45	"و توجهت لبهيمتها و جذبت منها منديل مغلق مطبق على ما به
"
46	"ناولته إياه هاتفة: - خد، فوجها و خليها تاكل، لازما تاكل على بال ما اجيب اللازم و اچى..
"
47	"هتف عبدالعزيز ممتنا: - ربنا يعزك يا خالة وجيدة، ربنا يسترك..
"
48	"ابتسمت الخالة وجيدة في أريحية و عادت القهقهرى مع بهيمتها لتفعل اللازم من اجل روح..
"
49	"ما ان استدار عبدالعزيز ليدخل الخص حتى سمع همهمات روح تعلن عن بدأ استفاقتها فاندفع اليها ملهوفا هاتفا باسمها: - روح، انت فوجتى..!.
"
50	"نظرت اليه نظرات هائمة مشوشة و أخيرا همست: - هو ايه اللى حصل يا شيخ عبعزيز..!؟.
"
51	"هتف مستنكرا: - ايه اللى حصل.!؟
"
52	"و لا حاچة، نشفتى دمى بس..
"
53	"وضع المنديل المصروم أمامها و فتحه ليخرج الطعام أمرا: - ياللاه لازما تاكلى، و متتحركيش من مكانك نهائي..
"
54	"هتفت روح: - ايه اللى حصل، انا مش حاسة بحالى يا شيخ..!؟.
"
55	"مد كفه بالطعام لها
"
56	"هامسا في شجن: -طب بس كلى و انتِ تبجى احسن..
"
57	"تناولت من كفه الطعام تلوكه في قلق
"
58	"و هي تشعر انها ليست بخير
"
59	"و انها فقدت شيئا عزيزا تشعر من جراء فقده بالخواء.
"
60	"لكنها لا تدرك كنه ذاك الشئ الذى تشعر به و قد غادرها مع بعض من روحها..
"
61	"كانت تأكل تلك اللقيمات التي كان عبدالعزيز يدفع بها لفيها في آلية..
"
62	"حتى أخيرا ظهرت امرأتان على باب الخص..
"
63	"مظهرهما المتشح بالسواد جعل روح تنتفض
"
64	"فيدرك عبدالعزيز وجود شخصا ما حيث توجه روح نظراتها..
"
65	"انتفض عبدالعزيز بدوره لكن مرحبا هذه المرة هاتفا فيهما: - اتفضلى يا خالة وجيدة، تعبناكِ معانا..
"
66	"هتفت الخالة وجيدة و المرأة الأخرى تتبعها للداخل: - مفيش تعب و لا حاچة يا ولدى..
"
67	"الحمد لله مرتك فاجت اهى..
"
68	"اطلع استنانا انت بره و كله هايبجى تمام..
"
69	"اومأ عبدالعزيز برأسه موافقا
"
70	"الا ان روح هتفت بإسمه مستنجدة به، لا تدرى ما سيحدث لها من جراء بقاءها مع هاتين المرأتين..
"
71	"الا ان عبدالعزيز طمأنها بايماءة من رأسه و غادر في صمت يقف على باب الخص مترقبا..
"
72	"مر الوقت بطيئا و هو لا يدرك ما يحدث داخل الخص.
"
73	"الا من خلال بعض الهمهمات من النسوة بالداخل و بعض الكلمات المتقطعة من هنا او هناك لا تحمل معنى مستقيم..
"
74	"حتى أخيرا طالعه محياهما خارجتين من الباب القش
"
75	"دافعين إياه في تؤدة
"
76	"اندفع إليهما يستطلع الأخبار هاتفا في ترقب: - خير يا خالة، مش خير برضك..!؟.
"
77	"اكدت الخالة وجيدة: - الحمد لله يا ولدى على عطايا ربك..
"
78	"هو اللى بيعطى و هو اللى بياخد..
"
79	"و احنا ملناش الا نطيع..
"
80	"اومأ برأسه مدركا لمغزى كلماتها هامسا بشجن: - يعنى كانت حبلى..
"
81	"و الحبل ربنا يعوض فيه..!؟.
"
82	"اكدت الداية بايماءة من رأسها دون ان تنطق بحرف
"
83	"و استطردت الخالة وجيدة هاتفة
"
84	"و هي تشير للباب القش الموارب
"
85	"قليلا: - ادخل لمرتك يا ولدى و طيب خاطرها بكلمتين..
"
86	"ووكلها..
"
87	"لازما تاكل عشان تشد حيلها
"
88	"دى نزفت كَتير و ربنا وحده اللى سلم، دى المسكينة كانت ممكن تروح فيها، و ربنا يخلف عليكم..
"
89	"اكد عبدالعزيز بايماءة من رأسه موافقا كلام الخالة و هو يندفع للخص
"
90	"و لكن قبل ان يدلف للداخل
"
91	"همس بصوت يملؤه الامتنان: - تسلمى يا خالة..
"
92	"ربنا يسترك زى ما سترتينا..
"
93	"همست وجيدة: - انى معملتش غير الواجب..
"
94	"دِه حج الضيف..
"
95	"و الضيف ضيف ربنا..
"
96	"و إنتوا ف ارض الحاچة وجيدة اللى مبيباتش عليها چعان..
"
97	"روح لمرتك يا ولدى، و اللى تطلبه كله مچاب..
"
98	"ابتسم عبدالعزيز في امتنان لتلك المرأة التي أرسلها الله رحمة منه لتنقذ زوجته من موت محقق و تستقبلهما في ارضها دون حتى ان تسألهما
"
99	"من أين..!؟.
"
100	"و الى أين..!؟
"
101	"و كم كان هذا السؤال او ذاك صعب الإجابة، بل ان إجابة الأول بالأخص لابد و ان تظل سرا، اما إجابة الاخر فهى بيد الرحمن..
"
1	"اندفع كل من عبدالعزيز و روح باتجاه الزريبة
"
2	"ليجذبا حمارا من موضعه و يتوجها خارج النجع مبتعدين
"
3	"و قد تناهى الى مسامعهما صوت ذاك المغنى الذى كان من المفترض ان يتبع عبدالعزيز في فقرته..
"
4	"لاحت لهما الأضواء و الأنوار المتلألئة من بعيد و هي تتلاشى و تختفى تدريجيا مع كل خطوة في اتجاه ذاك المجهول الذى ينتظرهما
"
5	"سارا لفترة طويلة حتى شعرت روح بالدوار.
"
6	"فهمست بالقرب من اذن عبدالعزيز الذى كانت تحتل موضعها خلفه على البهيمة: - كفاية كِده يا شيخ..
"
7	"الفچر دخل..
"
8	"نرتاح شوية على چنب
"
9	"و بعدين نبجوا نكملوا، حتى الحمار يرتاح كمان..
"
10	"هز عبدالعزيز رأسه موافقا و اتخذ خطوات التنفيذ
"
11	"بأن نزل من ظهر بهيمته و اخذ بناصيتها متوجها لحدود اقرب غيط و شد وثاقها لجذع شجرة عتيقة سامقة على أطراف ذاك الغيط
"
12	"الذى اجتازاه للداخل بضع خطوات و جلسا متجاورين.
"
13	"حتى غلب روح التعب فاستندت على كتف عبدالعزيز
"
14	"هامسة بوهن: - هو احنا هنروح على فين يا شيخ..!؟.
"
15	"همس مجيبا: - و الله ما انى عارف يا روح، اهو، بلاد الله لخلج الله، ايه رايك نطلعوا على البندر..!؟.
"
16	"هتفت متعجبة: - البندر..!؟، و دِه لينا ايه فيه عشان نروحه يا شيخ..!؟
"
17	"و تشبثت بذراعه هامسة بتملك: - كمان بيجولوا البنات حلوين جووى هناك يا شيخ، أخاف يخطفوك منى، اروح انا فين جنبيهم..
"
18	"قهقه عبدالعزيز هاتفا: - تروحى فين ايه بس..
"
19	"و الله لو اتحطيتى ف كفة
"
20	"و بنات البندر دول ف كفة..
"
21	"هختار كفتك يا روح الروح..
"
22	"انتِ لساتك متعرفيش جمتك عندى يا بت و لا ايه..!؟.
"
23	"همست بحب
"
24	"و هي تتشبث بذراعه اكثر: - عارفة يا شيخ، عارفة، بس بحب أتأكد..
"
25	"ضحك مشاغبا: - و اتأكدتى..!؟.
"
26	"ثم همس مقتربا منها في مشاكسة: - و لا تحبى تتأكدى اكتر..!؟.
"
27	"هتفت ناهرة إياه: - اتحشم يا شيخ
"
28	"احنا ف ارض غريبة..
"
29	"و ف عز الفچر..
"
30	"انفجر ضاحكا: - طب و هو في احلى من كِده..
"
31	"عز الطلب..
"
32	"الليل ستار و مش شاهد علينا الا الحمار..
"
33	"انفجرت ضاحكة تشاكسه: - لحسن الحمار يروح يجول..!؟.
"
34	"قهقه لدعابتها: - على جولك محدش بجى مضمون اليومين دوول..
"
35	"ربنا يكتب لنا نتلموا تانى تحت سجف يأوينا و انى..
"
36	"صمت للحظات و لم يعقب فعاجلته
"
37	"هامسة تشاغبه: - و انت ايه يا شيخ!؟.
"
38	"همس بالقرب من اذنها في عشق: - هجيب منيكِ كل شهر عيل..
"
39	"انت نسيتى ولا ايه..!؟، دول عيال الشيخ عبعزيز مش اى حد..
"
40	"تلمست موضع رأسها بالقرب من قلبه ليحتضنها بين ذراعيه
"
41	"و يشملهما الصمت
"
42	"حتى غاب كل منهما في أحضان الاخر يحتمى به
"
43	"و قد نشرعبدالعزيز عليهما قفطانه يغطيهما و راحا في سبات عميق..
"
44	"تركا الحمار على اعتاب محطة السكة الحديد ليعود من حيث جاءا به
"
45	"الى دار الحاجة وجيدة..
"
46	"فهو يدرك طريقه جيدا..
"
47	"و اندفعا ليركبا ذاك القطار المتجة للمدينة كما اتفقا.
"
48	"فهناك و بعد أسابيع قليلة سيهل مولد سيدى عبدالرحيم القنائى..
"
49	"ذاك الاحتفال الذى يأتي اليه القاصي و الدانى من مريديه..
"
50	"و هناك سيكون ملجأ مناسبا لأمثال الشيخ عبدالعزيز
"
51	"من منشدين و صييتة لإحياء ليال الاحتفال بالشدو و الإنشاد بما يُحفظ من إشعار في مدح الرسول عليه الصلاة و السلام و سيرته العطرة..
"
52	"جلس كل من روح و عبدالعزيز على احدى المقاعد بالقرب من باب عربة القطار..
"
53	"كانت تلك هي المرة الأولى التي يستقلا فيها قطاراً، كان بالنسبة لهما ضربا من خيال..
"
54	"وحلما صعب المنال ها هو يتحقق على غير توقع..
"
55	"سار بهما القطار الهوينى يتمايل على طول سكته
"
56	"و يقف كل فترة بسيطة ليقل عدد من البشر و يلقى على احد ارصفة المحطات ببشر اخرين..
"
57	"توقف القطار في احدى البلدات ليلقى ببعض ما بجعبته من إناس و عبدالعزيز يطالع بعينيه الصاعد و الهابط من قطاره
"
58	"و يتطلع الى الرصيف و ناسه.
"
59	"حتى أنتفض فجأة من موضعه
"
60	"هاتفا و هو يخرج رأسه من شباك قطاره: - علااام، علااام..
"
61	"اخذ يلوح بكفه رافعا لعقيرته حتى انتبه علام أخيرا من موضعه على الرصيف المقابل للقطار
"
62	"ليأتى مندفعا نحو القطار مشيرا لعبدالعزيز بسرعة المغادرة و النزول على الرصيف لملاقاته..
"
63	"لم يصدق عبدالعزيز ما يطلبه علام، لكنه أمسك بكف روح التي لم تكن تع بالضبط ما يحدث
"
64	"لكنها أطاعت عندما امرها بالنهوض و امسك كفها ساحبا إياها خلفه..
"
65	"و غادرا القطار في اللحظة الأخيرة قبل إقلاعه لوجهته التالية..
"
66	"اندفع علام ما ان وصل لموضع عبدالعزيز محتضنا إياه في شوق بالغ هاتفا غير مصدق: - وااه يا شيخ، كنت فين يا راچل دوختنى عليك..!؟
"
67	"هتف عبدالعزيز متعجبا: - ليه يا علام، مش انت اللى جلت لى روح بعيد عشان هيتهمونا ف عتمان..
"
68	"اكد علام: - ايوه صح، دِه كان ف الأول بس..
"
69	"هتف عبدالعزيز مستفسرًا: - يعنى ايه!؟.
"
70	"و ايه اللى هيفرج..
"
71	"هتف علام من جديد: - يا واد عمى الأول انت كنت اللى عليه العين جبل ما اسمه ايه دِه بتاع الطب الشرعى يطلع و النيابة تعمل تحرياتها
"
72	"وبعد كِده عرفوا ان اللى جتل عتمان هي مرته الست شوج..
"
73	"قال الكلمات الأخيرة في حسرة واضحة لم يدركها اى من عبدالعزيز و روح التي هتفت في جزع: - بتجول الست شوج هي اللى جتلته!؟.
"
74	"اكد علام بايماءة من رأسه: - جتلته بعد ما جتلها مية مرة..
"
75	"جتلته و ريحت الناس من چبروته، مستحملتش تشوف غيرها بيتظلم بيد الفاچر دِه و توجف ساكتة
"
76	"زى ما كَتير وجفوا يتفرجوا على ظلمه ليها، و انى أولهم..
"
77	"تنهد في حسرة من جديد مستطردا في تضرع: - ادعوا لها، و اجروا لها الفاتحة دايما، لولاها مكناش هنعرف مصيرنا ف يد عتمان دِه كان هيبجى ايه..
"
78	"همس كل من عبدالعزيز و روح في نفس الوقت: - ربنا يرحمها برحمته، و يغفر لها يا رب..
"
79	"همس علام مؤمنا: - امين يا رب..
"
80	"ثم ربت على كتف عبدالعزيز
"
81	"مشجعا: - ارچعوا لنجعكم ياللاه، الحمد لله انك و مرتك بخير، بس ف الأول، تاخد ضيافتك دِه إنتوا ف نچعنا، و لا احنا مش كُرما و
"
82	"لا ايه..!؟.
"
83	"ابتسم عبدالعزيز مجيبا الدعوة
"
84	"هاتفا: -مين جال كِده!؟، دِه انت أبو الكرم كله يا علام، ربنا يكرمك و يسعدك، احنا لو مجبلنكش النهاردة كنّا هنفضل طول عمرنا هربانين من ذنب معملنهاهوش..
"
85	"ابتسم علام مشيرا اليه ليتبعاه في سعادة و عبدالعزيز يهمس لروح في حبور و امتنان: - شايفة كرم ربنا و فضله كَبِير كيف..!؟.
"
86	"لولا اللى حصل عند الحاچة وجيدة مكناش لا جينا هنا و لا عرفنا اللى حصل من علام..
"
87	"احنا براءة يا روح..
"
88	"براءة..
"
89	"دمعت عيناها و هى تتطلع لفرحته الحقيقية التي كانت غائبة منذ زمن
"
90	"و هي تطل الان من وراء حجب الضيق و الغم التي سيطرت على حياتهما الفترة الماضية..
"
91	"تطلعت لوجهه المشرق من جديد و رفعت ناظريها للسماء شاكرة الى الله حسن تدبيره فيما جرت به مقادريرهما و كل ما كان يعنيها لحظتها انهما الان معا رغم كل شيء
"
92	"و رغم ما كان..
"
93	"هما معا، و سيظلا معا..
"
1	"جلس الشيخ عبدالعزيز امام حجرته على ذاك الحصير المهترئ يكرر آيات القران الكريم لمجموعة من طلابه الذين جمعهم ليستطيع ان يستعين على المعايش بما يجود به أهاليهم من جنيهات قليلة..
"
2	"كان يكرر و الأطفال خلفه في صوت جهورى و توقف حين ظهرت روح متسائلة: - ممكن اجعد اسمع معاهم يا شيخ!؟
"
3	"اكد عبدالعزيز في فرحة: - امال ايه، تنورينا..
"
4	"وهتف في الأطفال زاجرا: - وسع يا واد انت و هي منك له، لها، اجعدى يا حرمى المصون..
"
5	"جلست بين الأطفال في اخر الصف، و أخذت تكرر معهم ما يجود به الشيخ من آيات عطرة، كانت مأخوذة به و هو يعيد و يزيد و ينهر و يعاتب تلاميذه حتى ان ذهنها شرد كثيرا و لم يعد يركز فيما يُقال..
"
6	"حتى انه هتف بها فجأة: - ها حفظتى يا روح، ياللاه سمعى، بارك الله فيكِ..
"
7	"تلجلجت و هي تحاول ان تسايره الا انها هتفت في احراج: - لاه، لسه محفظتش يا شيخ..
"
8	"صرخ بصوت هادر: - محفظتيش!؟، امال انا بنبح ف صوتى ف ايه من الصبح..!؟.
"
9	"و الله انتِ ما تستاهلى الا الفلكة، لازم تتعبطى عشان تركزى بعد كِده..
"
10	"صرخت روح و هي تنهض مسرعة تحتمى بباب حجرتهما: - خلاص يا سيدنا الشيخ، سماح النوبة..
"
11	"وانفجر الأطفال مقهقهين و هم يَرَوْن شيخهم الوقور يجرى خلف زوجته البليدة التي لم تحفظ الأيات التي بُح صوته في ترديدها و تكرارها..
"
12	"و لم يتوقف الضحك الا عندها عاد الشيخ لمجلسه زاجرا إياهم ليصمت الجميع و يبدأوا في الترديد من جديد حتى انتهى وقت الدرس
"
13	"ليرحل الجميع، و يندفع هو هاتفا من خارج الغرفة: - انا رايح يا روح، عايزة حاچة!؟.
"
14	"هتفت بغيظ من داخل الغرفة: - لاااااه..
"
15	"هتف و هو يندفع لخارج الحوش ربما يجد من يريد مقرئ فيجود ببعض الأيات على احد القبور ينال من اهل المتوفى ما يساعدهما على قضاء اليوم: - طب سلام عليكم..
"
16	"غاب النهار بطوله و بعض من المساء ليدخل أخيرا حجرته ليجدها تنتظره على الفراش المجمع من اريكتيهما..
"
17	"وضع ما كان يحمله من عطايا و هتف مشاكسا: - چيبت لك كل ما لذ و طاب يا جمر..
"
18	"هتفت غاضبة: - مش عايزة حاچة، متشكرين..
"
19	"هتف معاتبا: - ليه كِده طيب، و انا اللى چاى چرى، عشان اجعد معاكِ و مسبكيش لوحدك..
"
20	"اكدت و هي تتمدد معطية له ظهرها: - تجعد معايا و لا تكمل عليا و تعبطنى..
"
21	"انفجر ضاحكا و هو يقترب منها محتضنا إياها من ظهرها: - من ناحية انى عايز اعبطك، فأنا هعبطك بس بطريجتى..
"
22	"استدارت دافعة إياه بعيدا عنها و هي تشير للحد الفاصل بين أريكة كل منهما التي تكون الفراش: - ارچع يا شيخ عبدالعزيز على كنبتك و متتخطاش الحد دِه، كل واحد ينام على الكنبة بتاعته..
"
23	"عاد القهقهرى بظهره ناظرا الى الحد بين اريكتيهما هاتفا بسخرية: - انت رسمتى الحدود يا فجرية بجيتى شبه عساكر الانچليز، طب و الله لأشتكيكِ ف الأمم المتحدة، و هفرض عليكِ الغرامات كمان..
"
24	"اندفعت هاتفة بضيق: - امّم مين..!؟، تعرفها منين دى بجى..
"
25	"يا سيدنا الشيخ..!؟، جولى حالا مين دى اللى هتشتكينى ليها..!؟.
"
26	"انفجر ضاحكا بقهقهات متتابعة دمعت لها عيناه ثم هتف ما أن هدأت حدة تلك القهقهات: - اجول ايه..!؟، الچهل يعمل اكتر من كِده..
"
27	"هتفت معاتبة: - چهل، سبنالك العلام يا شيخ..
"
28	"هتف مازحا: - انكرى!؟، مش حامل كتاب الله..
"
29	"فى احسن من كِده علام..!؟
"
30	"لم ترد عليه بل استمرت في إعطائه ظهرها غير راغبة في مجادلته من جديد..
"
31	"اما هو فقد تمدد على اريكته ناظرا الى ظهرها الذى توليه له في غيظ..
"
32	"فهو يريدها بحق..
"
33	"يريد ان يطيب خاطرها
"
34	"و لا يريد تركها تنام بدون طعام و هي غاضبة منه..
"
35	"لكنه يعرف انه ستزجره من جديد
"
36	"فقرر مشاكستها حتى تأتى اليه بنفسها لذا هتف متنهداً و هو يولى لها ظهره بدوره: - على العموم الحج علي..
"
37	"و انا اللى كنت چاى اخدك ف حضنى عشان النهاردة بالليل بيجولوا دى سنوية الجتيل اللى مدفون ف الحوش الجريب و بيظهر ف الليلة دى، ماااشى، انتِ حرة..
"
38	"هتفت بصوت مهزوز: - انت بتخوفنى، مفيش جتيل و لا يحزنون..
"
39	"هتف مؤكدا: - ما انتِ مسكينة متعرفيش، دِه مدفون جريب من هنا، براحتك لو مش مصدجانى، انى هنام، تصبحى على خير..
"
40	"و تصنع النوم و علا غطيطه الوهمي بعد قليل..
"
41	"اما هي فقد بدأت ترتجف خوفا مع اقل صوت يتهئ لها سماعه بالخارج
"
42	"و مع عواء احد الذئاب كانت قد وصلت لقمة فزعها لتندفع ملتصقة بظهر عبدالعزيز هامسة بخوف: - شيخ عبعزيز..
"
43	"هتف بها متصنعا الضيق: - ايه اللى چابك چنبى، ليه عديتى الحدود..
"
44	"هتفت متضرعة: - معلش يا شيخ، انى خايفة و جتتى متلبشة..
"
45	"استدار لها مواجها إياها هاتفا: - ليه.!؟ ما انتِ مكنتيش مصدجانى..
"
46	"اندفعت تحتمى بأحضانه كقطة شيرازية مما جعله يبتسم بسعادة فقد حقق مراده و ها هي بين ذراعيه أخيرا..
"
47	"و همست من بين ثنايا جلبابه الذى اخفت فيه وجهها: - ما انا كنت واخدة على خاطرى منيك يا شيخ..
"
48	"كنت عايز تعبطنى جدام العيال و ضحكتهم علي..
"
49	"همس بالقرب من اذنها و هو يضمها اليه اكثر: - و انت محفظتيش ليه بعد ما صوتى اتنبح هااا..!؟.
"
50	"، ده انا جلت مراتى هترفع راسى جدام العيال، طلعتى أخيب منيهم..
"
51	"همست بخجل: - اصل يا شيخ، اصل
"
52	"همس مستفسراً: - اصل ايه..!؟.
"
53	"همست من جديد مفسرة بصوت يقطر دلالاً أفقده صوابه: - اصل انا كل ما أبص لك اسرح فيك و أفتكر اللى كان بينا الليلة اللى فاتت..
"
54	"و اروح بجى و مركزش يا شيخ زيزو.
"
55	"همس مشاكسا إياها: - طب و هو ايه اللى كان بينا الليلة اللى فاتت!؟، فكرينى..
"
56	"همست معاتبة: - اختشى يا شيخ..
"
57	"ضمها اليه اكثر
"
58	"وهو يهمس لها مازحا: - طب تعالى اما أفكرك انى..
"
59	"انفجرت ضاحكة و قد رحلت كل أشباح الخوف هاربة بعد ان عادت للأمان بين ذراعيه.
"
1	"كان إنشاد الشيخ عبدالعزيز يصدح في جنبات الحقول المترامية على أطراف ارض الحاجة وجيدة
"
2	"و التي اصبح من اهم علاماتها، او بالأدق اصبح شدوه و إنشاده الذى لا ينقطع علامة مميزة من علامات ارض الحاجة وجيدة
"
3	"التي احتضنته وزوجه وقت شدتهما و لازالت..
"
4	"تقدمت الحاجة وجيدة من أطراف ذلك الغيط الذى يعمل به الشيخ عبدالعزيز هاتفة منادية إياه في عزم: - يا شيخ عبعزيز، تعال، عيزاك ضرورى..
"
5	"ما ان سمع الشيخ عبدالعزيز نداء ربه عمله و التي غمرته و روح بكرمها حتى الثمالة
"
6	"حتى اندفع مهرولا اليها
"
7	"هاتفا ما ان وصل
"
8	"حيث تقف بانتظاره: - خير يا حاچة وچيدة، أامرى..
"
9	"هتفت قائلة: - الامر لله وحده يا شيخ، انا كنت عيزاك ف موضوع كِده..
"
10	"اكد عبدالعزيز في سرعة: - اللى عيزاه انا موافج عليه من جبل ما اعرفه حتى، عنينا ليكِ يا ستنا..
"
11	"ابتسمت الحاجة وجيدة في امتنان
"
12	"هاتفة: - تسلم يا شيخ..
"
13	"بس اسمع الأول و بعدين جول رأيك..
"
14	"هتف عبدالعزيز: - اتفضلى يا حاچة جولى اللى عِندك..
"
15	"و انا اها مش هفتح بجى جبل ما تخلصى..
"
16	"تنحنحت الحاجة وجيدة في احراج
"
17	"قبل ان تهمس مترددة: - اكيد انت تعرف ان فرح بت اخوى الله يرحمه
"
18	"و اللى ربَّتها زى بتى كمان كام يوم..!؟.
"
19	"هز عبدالعزيز رأسه دون ان يقاطعها بحرف لتسترسل هي بنفس الاحراج هامسة: - بت اخوى دى كل اللى ليا ف الدنيا..
"
20	"ربَّتها زى بتى و اكتر.
"
21	"يمكن عشان ربنا مرزجنيش بالذرية من جوزى الله يرحمه فهى غالية عليا جوووى و نفسى افرحها و تبجى ليلة فرحها و لا ألف ليلة و ليلة..
"
22	"و جلت مفيش حد يجدر يجوم بالليلة دى و يخليها محصلتش غيرك انت يا شيخ عبدالعزيز..
"
23	"اتسعت حدقتا عبدالعزيز تعجبا لهذا الشرف و هتف في ذهول: - انى يا ستنا..!؟.
"
24	"دِه انى راچل على باب الله..
"
25	"و دى حاچة كبيرة جوووى عايزة منشد له اسمه و صيته.
"
26	"و انى مهما كان على كدى..
"
27	"هتفت الحاچة وچيدة: - بس انى مش عايزة حد يحيي الليلة غيرك..
"
28	"ايه جولك..!؟.
"
29	"هتف عبدالعزيز: - بس يا حاچة انى، يعنى، اصلك..
"
30	"و تلجلجت احرف عبدالعزيز على لسانه غير قادر على أخبارها بالسبب الحقيقى لرفضه احياء تلكك الليلة الكبيرة..
"
31	"ذاك السر الذى جعله يفر هاربا هو و زوجته حتى ألقت بهما المقادير على اعتاب ارض هذه السيدة الطيبة
"
32	"والتي تترجاه لأحياء ليلة زفاف ابنة اخيها و ربيبتها بهذا الإصرار.
"
33	"و هو غير قادر على الإزعان و القبول..
"
34	"و لا يستطيع الرفض بسبب ذاك الجميل الذى يطوق عنقه تجاه تلك السيدة..
"
35	"انه ينشد داخل ارضها و هو يعلم ان شدوه لا يتخطى حدودها
"
36	"لكن ان ينشد في فرح كبير سيكون فيه من الأعيان و الشخصيات من له ثقله، و قد يتعرف عليه احدهم ممن حضروا فرح بن عتمان المشؤوم، و ساعتها فلن يسلم مرة أخرى من العقاب..
"
37	"و سيتم الدفع به في تلك الجريمة التي يعلم الله وحده انه طاهر من إثمها و برئ من دنسها..
"
38	"لكن ما باليد حيلة
"
39	"هكذا همس لنفسه قبل ان يقول في هدوء ينافى
"
40	"ذاك الجدل الصارخ داخله: - من عنايا يا ست الكل..
"
41	"انتِ تأمرى واللى تجوليه سيف على رجبينا..
"
42	"هتفت الحاجة وجيدة في سعادة: - يعنى موافج يا شيخ..!؟.
"
43	"ابتسم عبدالعزيز لسعادتها هاتفا: - طبعا موافج..
"
44	"هو انى أطول أخدمك يا ست الناس..
"
45	"هللت هاتفة: - و الله انى جولت انك مش هتكسفنى..
"
46	"انى جولت لروح انك هتوافج
"
47	"و هي مصدقتنيش، جال ايه..
"
48	"منتش منشد متصيت..
"
49	"دِه انت تعجب الباشا يا شيخ
"
50	"و هترفع راسى جدام ضيوفى و كبرات الناحية..
"
51	"ثم اندفعت راحلة و هي تهتف: - تسلم يا شيخ، ربنا يعلى مجامك..
"
52	"اما اروح اشوف اللى ورايا لحسن الليلة الكبيرة خلاص جربت..
"
53	"ولت الحاجة وجيدة له ظهرها مغادرة.
"
54	"و ما ادركت تلك الملامح المبهمة التي ارتسمت على ملامح عبدالعزيز و هي تتحدث عن الفرح و ضيوفها
"
55	"و ما دب في نفسه من رعب و هو يدرك بل هو على يقين
"
56	"ان ذاك الفرح المنشود قد يكون نهاية المطاف بالنسبة له..
"
57	"و انه هالك لا محالة..
"
58	"دخل عبدالعزيز للعشة الخوص حيث ترقد روح في انتظاره
"
59	"كعادتها كل ليلة عندما تهل التباشير الأولى للمساء..
"
60	"ألقى التحية و هو يلقى بجسده متمددا جوارها..
"
61	"ردت عليه في قلق و هي تدرك ان في الامر شيء ما يعكر صفوه على غير العادة..
"
62	"ربتت على كتفه في حنو
"
63	"هامسة: - شكلك تعبان يا شيخ..
"
64	"ايه شغل الأرض النهاردة كان شَديد و لا ايه..!؟.
"
65	"همس متمنيا: - يا ريتها جت على الشغل ف الأرض
"
66	"و الله كانت هانت..
"
67	"همست بريبة و كأنما تدرك بفراستها السبب لكنها
"
68	"لا تريد الإفصاح عنه قبله: - امال، خبر ايه..!؟.
"
69	"هتف و هو يحاول النهوض متحاملا على نفسه باتجاه إبريق به ماء..
"
70	"صب لنفسه منه و اخذ يغسل وجهه و كفيه ملتهيا
"
71	"عن ملامح روح القلقة: -مفيش، الحاچة وجيدة عيزانى احيي فرح بت اخوها، ما انتِ عارفة، هي جالت لى انها جالت لكِ..
"
72	"ضربت روح على صدرها في ذعر هاتفة: - و انت وافجت يا شيخ..!؟.
"
73	"هتف في سخط: - و انى كان ايه اللى بيدى اعمله..
"
74	"كنت هجول لااه للست اللى نچدتنا
"
75	"و اوتنا..
"
76	"كيف تاجى دى!؟.
"
77	"جوليلى كيف هجولها لاااه..
"
78	"و ليه..!؟.
"
79	"هجولها عشان انت اويتى ناس متهومة ف جضية جتل.
"
80	"و هربانين عنديكِ
"
81	"و انى خايف لو طلعت أنشد في فرح بت اخوها
"
82	"الطوبة تاجى ف المعطوبة و حد يعرفنى و يبلغ علىّ..
"
83	"تنهد في ضيق و هو يعاود التوجه لذاك الإبريق
"
84	"حتى يغسل عنه بعض من وعثاء العمل طوال النهار تحت ظل الشمس الحارقة
"
85	"صمتت روح و لم تعقب بحرف على ما قاله عبدالعزيز..
"
86	"و ماذا يمكنها ان تقول و قد قال ما دار بخلدها و أصاب كبد الحقيقة في كل حرف..
"
87	"نظرت اليه و هو يحاول استخدام الإبريق ليصب لنفسه الماء.
"
88	"و هو يولى لها ظهره..
"
89	"كانت المرة الأولى التي تراه فيها لا يجابه ما يلاقى بالدعابة و روح الفكاهة الفطرية التي يمتلكها و التي يشهرها دوما سلاحا في وجه نوائب الدهر..
"
90	"نهضت في تؤدة مقتربة منه
"
91	"حتى جاورته و انحنت تتناول منه إبريق المياه هامسة في حنو: - عنك يا شيخ..
"
92	"ترك لها الإبريق الذى لم يكن قد صب لنفسه منه قطرة..
"
93	"فقد كان يتشاغل به عنها ..
"
94	"و هي كانت تدرك ذلك كأنما تقرأ خواطره ككتاب مفتوح على مصرعيه امام ناظريها..
"
95	"وضعت الإبريق جانبا و مدت كفها لتتناول كفه اليمنى و تفك ذاك الرباط الذى يلفها ببطء
"
96	"حتى انتهت فنظرت لقروح كفه التي ادماها الإمساك بالفأس طوال النهار
"
97	"و هو الذى ما كان له قبل على الفِلاحة و لا العمل بالأرض الزراعية
"
98	"فقد كرس حياته لحفظ كتاب الله و العمل به..
"
99	"رفعت كفه المتقرحة في محبة و قبلتها بكل امتنان.
"
100	"قبل ان تحمل الإبريق و تصب الماء عليها في حرص
"
101	"و هي تهمس متسائلة في دلال: - لسه چرح يدك مطبش يا زيزو..
"
102	"و كأنما نطقت بكلمة السر حتى تعاود أبواب بهجته فتح ضلفها على مصرعيها
"
103	"ليهمس مشاكسا
"
104	"و قد استعاد روح مرحه: - بعد العلاچ اللى محصلش دِه لازما تكون طابت، انا ممكن انزل دلوجت اعزج لى عشر فدادين..
"
105	"و لو زودتى چرعة العلاچ
"
106	"هنزل اعزج ارض الحاچة وچيدة كليها
"
107	"انفجرت ضاحكة لدعابته.
"
108	"ليرقص قلبه طربا لمرأها أخيرا و قد دبت فيها العافية من جديد..
"
109	"لتستمر هي في وضع الماء بتؤدة على كفيه المتقرحتين و غسلهما برفق..
"
110	"ثم جمعت بعض الماء بكفها لتمد باطنه المبلل تغسل وجهه و تمرر أصابعها في لحيته التي استطالت قليلا منذ ان غادروا حجرة الحوش التي كانت تأويهما..
"
111	"وأخيرا
"
112	"سحبت مداسه من قدميه
"
113	"و مد هو قدمه فوق الطشت حتى تصب الماء عليها و تدعكها في حماسة
"
114	"و في غفلة منه تداعبه فتدغدغ باطن قدمه.
"
115	"لينفجر ضاحكا زاجرا إياها في لوم محبب: - اختشى يا بت يا روح، انا بغير يابت..
"
116	"لتنفجر ضاحكة بدورها على ذاك الشيخ الوقور الذى (يركب الهواء) فزعا عند دغدغته..
"
117	"كانت تضحك و هي جد سعيدة لانها انتشلته من حزنه و همه..
"
118	"و كانت ذاك الطوق الذى تعلق به عندما حاولت تلك الدوامة من الغم جذبه الى أعماقها بلا رحمة
"
119	"فكانت هي لها بالمرصاد..
"
1	"كان العمل يسير على قدم و ساق داخل دار الحاجة وجيدة..
"
2	"فاليوم هو اليوم الموعود..
"
3	"الليلة الكبيرة..
"
4	"زفاف أبنة اخيها و ربيبتها..
"
5	"و لم يكن الشيخ عبدالعزيز و لا روح ليتركاها في ليلة هامة كتلك..
"
6	"فروح التي تعافت الى حد كبير وقفت مع النسوة منذ ايّام يحضرن الخبيز الخاص بالعروس
"
7	"و القيام بطبخ كل أنواع الطعام للقادم من ضيوف..
"
8	"كما اشرف عبدالعزيز على نصب صوان الفرح
"
9	"و محاسبة العمال و الوقوف على يد القصابين.
"
10	"لذبح الذبائح استعداداً لليلة الميمونة..
"
11	"كان عبدالعزيز رغم بشاشته المعتادة و التي يظهر بها امام الناس في تلك اللحظة
"
12	"يحمل وجه اخر يداريه داخل ضلوعه، وجه لا ترى ملامحه المرتعبة
"
13	"و لا قسماته التي ترتجف ذعرا
"
14	"الا روح..
"
15	"روح وحدها التي تدرك ما يعانيه ذاك الرجل هناك..
"
16	"هي لا غيرها القادرة على قراءته حتى و لو غلف صفحة وجهه بألف غلاف قاتم
"
17	"هي وحدها التى تستطيع النفاذ عبر
"
18	"تلك القتامة لتكشف ما خلفها..
"
19	"كثيرا ما لاحظته من البعد يداعب هذا
"
20	"و يشاكس ذاك..
"
21	"و كانت تتمنى لو تترك ما يلهيها عنه و تذهب اليه
"
22	"لتخبئ وجهه الممسوخ ذاك بين ضلوعها
"
23	"تاركة إياه يُظهر وجه الألم الذى يداريه بين ذراعيها
"
24	"بعيدا عن الناس
"
25	"و عن تصنعه البهجة في وجودهم، رفعت وجهها و تعلق ناظريها بالسماء مرارا و هي تتضرع الى الله خفية
"
26	"ان ينجيهما من كل ما فيه ضر لهما، و يسبل ستره عليهما.
"
27	"ارتفعت الزغاريد لتوقظ روح من شرودها المتزايد في الفترة الأخيرة، لتنتبه ان العروس قد حضرت لصحن الدار و حولها تجتمع النسوة مهللات لتبدأ وصلات الرقص المتتابعة و المحمومة بالفرحة..
"
28	"بينما اشتعل الصوان خارجا بصوت المستحسنين لشدو الشيخ عبدالعزيز الفقى
"
29	"الذى اطرب الجميع بصوته الشجى..
"
30	"و على الرغم ان رؤية عبدالعزيز فوق منصة الإنشاد و سماع صوت المستحسنين لشدوه كان احد أمنياتها
"
31	"الا ان روح الان.
"
32	"و في تلك اللحظة بالذات..
"
33	"كان هذا اخر ما تتمنى رؤيته
"
34	"لانها تدرك ان هذا فيه خطر كبير عليه لو تعرف عليه احدهم..
"
35	"تسللت من بين النساء حتى وصلت لأطراف الصوان
"
36	"و من احد الجوانب الغير مرئيّة لمن بداخله
"
37	"طلت تستطلع الأخبار لترى عبدالعزيز يدندن متسلطناً
"
38	"و الناس يهللون سكارى من حلاوة شدوه ..
"
39	"و عذوبة صوته..
"
40	"اخذتها الفرحة لمرأه كما كانت تحلم دائما
"
41	"و غابت في حلاوة الإنشاد
"
42	"و صاحبه
"
43	"قرة عينها.
"
44	"و لكنها فجأة استفاقت محاولة ان تتدارى
"
45	"و هي ترى رجلين على مقربة منها
"
46	"بل يكادا يكشفا وجودها لقربهما من مخبأها
"
47	"و قد هتف احدهما في صاحبه متسائلا: - مش دِه يا واد، المنشد اللى كان جابه العمدة عتمان الله يجحمه في فرح ولده..!؟.
"
48	"هتف الاخر في ثقة: - ايوه باينه هو..
"
49	"بس اهو مطلوج و متحبسش زى ما بيجولوا..
"
50	"مش كانوا تهمينه ف جتل عتمان برضك..!؟.
"
51	"اكد الأول: - ايوه صح انى سمعت كِده...
"
52	"بس بالك انت..
"
53	"و الله راچل انه عِملها و جتل عتمان و ريحنا من شره..
"
54	"اكد الاخر: - بس معجول يطلع كِده ينشد عادى
"
55	"و الحكومة كلها لساتها وراه..!؟.
"
56	"اكد صاحبه: - يا عم مش جتال جتلة و دِه هيهمه حاچة برضك..!؟.
"
57	"اكد الأخر و هو يسير مبتعدا مع صاحبه: - على جولك..
"
58	"كانت روح تنتفض مذعورة و هى تستمع لكل حرف من حديث الرجلين حتى ان قدميها ما عادتا قادرتين على حملها..
"
59	"الا انها تحاملت على نفسها لتصل بالكاد حتى عتبات دار الحاجة وجيدة مبتعدة عن الصوان قدر الإمكان
"
60	"منتظرة ان تحل اللحظة التي تنتظرها
"
61	"و يقطع عبدالعزيز وصلة إنشاده الأولى عند وضع الطعام للمدعوين و الضيوف..
"
62	"و حانت تلك اللحظة أخيرا عندما نادى المنادى بان موائد الطعام قد مُدت للجميع..
"
63	"فراح الناس يتسابقون على الطيبات الموضوعة على الموائد، يتناولون ما تشتهى أنفسهم من ملذات..
"
64	"هنا استطاعت روح إرسال احد الأطفال لكى يستدعى لها عبدالعزيز
"
65	"على وجه السرعة قبل ان ينتهى الناس من طعامهم و يصبح ملزما بالبدأ في الوصلة الثانية...
"
66	"كانت تنتظره في قلق بالغ و ما أن لاح طيفه ف الأفق مقتربا
"
67	"حتى اندفعت اليه بكل ما تحمل من خوف و قلق هاتفة: - ياللاه بينا من هنا يا شيخ..
"
68	"ياللاه نروح من هنا بسرعة..
"
69	"هتف عبدالعزيز قلقا لمرأها بهذا الشكل: - ليه يا روح..!؟.
"
70	"هو في حاچة حصلت..!؟.
"
71	"أكدت بأهتزازة قوية من رأسها
"
72	"و هي تزدرد لعابها في صعوبة: - ايوه يا شيخ، في رچالة عرفوك، وعارفين حكاية عتمان كمان..
"
73	"انى سمعتهم بودانى، ياللاه يا شيخ، هم الله يسترك..
"
74	"كان متردد بين اللحاق بروح التي كانت تجذبه من كفه ليتبعها
"
75	"و بين عودته مرة أخرى لصوان الفرح
"
76	"ليبدأ وصلته الثانية..
"
77	"و ما ان هم بالاستجابة أخيرا لمطلب روح باللحاق بها.
"
78	"حتى تسمر كلاهما في موضعه عندما تناهى لمسامعهما صوت الحاجة وجيدة هاتفة بهما في تعجب: - على فين يا شيخ عبدالعزيز
"
79	"و سايب الصوان و الفرح..!؟.
"
80	"نظر كل منهما للاخر في تردد غير قادرين على الإجابة..
"
81	"ادركت الحاجة وجيدة بحدسها القوى
"
82	"ان هناك شيء ما غامض لا تعيه
"
83	"و هو السبب في تلك الحالة التي تراها
"
84	"عليهما الان..
"
85	"هتفت الحاجة وجيدة بنبرة تحمل في طياتها الكثير من الدعم: - جولى ايه في يا شيخ..
"
86	"هو انت لسه هتعِرف.
"
87	"وچيدة دلوجت..!؟.
"
88	"تردد عبدالعزيز قليلا و هو يتطلع حوله في قلق
"
89	"فأدركت الحاجة وجيدة ان ما يخفيه
"
90	"لا يمكن ان يقال في مكان كهذا يمكن لأى من كان ان يسترق السمع
"
91	"فهتفت أمرة: - تعالوا وراى..
"
92	"و سارا خلفها حتى قاعة متطرفة من الدار دخلوها و أغلقت الباب
"
93	"لتتطلع إليهما من جديد مستفسرة ليهتف عبدالعزيز هاتفا: - شوفى بجى يا حاچة..
"
94	"و الله العظيم احنا ملناش صالح بأى حاچة خاالص..
"
95	"و انتِ ست كريمة نچتينا يوم ما طلبنا و چميلك ده على راسنا من فوج
"
96	"و دِه اللى مخلينا عايزين نمشوا حالا، عشان منورطكيش معانا..
"
97	"نظرت اليه الحاجة وجيدة متعجبة و هي لا تفهم حرفا مما يقول..
"
98	"فهتفت مستغربة: - بتجول تورطنى!؟
"
99	"، في ايه كف الله الشر..!؟
"
100	"و انت ممكن تكون متورط ف ايه يا شيخ
"
101	"و انت راچل بتاع ربنا و حامل كتابه..!؟.
"
102	"هتف عبدالعزيز في سرعة و كأنه يلقى ما يثق كاهله دفعة واحدة
"
103	"بلا ذرة تفكير.
"
104	"حتى لا يتردد لثانية أخرى: - متهومين ف جضية جتل..
"
105	"مرت لحظات من الصمت حتى قطعته الحاجة وجيدة هاتفة بشك: - جتل، انت يا شيخ، جتل مين..!؟
"
106	"تار ياك..!؟.
"
107	"هتف عبدالعزيز مصححا: - لاااه يا حاچة مش تار..
"
108	"و اقسم بالله احنا ما لينا يد ف الموضوع دِه من الأساس..
"
109	"منه لله العمدة عتمان مطرح ما راح..
"
110	"هتفت الحاجة وجيدة صارخة: - بتجول عتمان..!، جتل عتمان..!
"
111	"، العمدة عتمان الشهاوى..!؟.
"
112	"اكد عبدالعزيز بإيماءة من رأسه.
"
113	"دون ان ينبس بحرف
"
114	"متعجبا من ردة فعلها الغريبة على الخبر
"
115	"والذى لم يكن يخفى على احد فى النجوع المجاورة لنجع ذاك الطاغية
"
116	"و هذا النجع لم يكن بعيدا بالقدر الذى لا يجعل خبر كهذا لا يصله..
"
117	"تنهدت الحاجة وجيدة في ضيق
"
118	"هامسة كأنما تحدث نفسها بصوت مسموع: - واااه يا عتمان، خدت ايه معاك دلوجت..
"
119	"دى اخرتها يا واد عمى..
"
120	"شهق كل من عبدالعزيز و روح عندما تناهى لمسامعهما كلماتها الأخيرة..
"
121	"و نظرا لبعضهما في توجس.
"
122	"و حيرة طالت
"
123	"حتى قررت الحاجة وجيدة إنهائها
"
124	"هاتفة: - إيوه، عتمان كان واد عمى، وكان..
"
125	"و ترددت قليلا قبل ان تستطرد
"
126	"هاتفة: - و كان چوزى..
"
127	"توالت المفاجأت التي دعت عبدالعزيز و زوجه ليشهقا من جديد
"
128	"لتستكمل هي سردها هاتفة: - ايوه كان چوزى
"
129	"و أبو ولدى الوحيد اللى طلعت بيه من الدنيا..
"
130	"و كان هو السبب انه راح منى..
"
131	"راح تمن لظلم ابوه و جبروته على خلج الله
"
132	"و من يوميها و انى بستحلفه بكل غالى عنديه يطلجنى..
"
133	"و لما وافج بعد ما شرط عليّ اكتب له ورثى من ابوى..
"
134	"كتبت و خلصت منيه وبعدت و مبجتش عايزة حاچة من الدنيا..
"
135	"لحد ما ربنا بعت لى الحاچ الله يرحمه اتچوزنى وورثت عنيه كل ماله و الخير اللى انى فيه دلوجت..
"
136	"هتفت روح مؤكدة: - بس و الله يا حاچة احنا مالينا صالح بجتل عتمان، احنا..
"
137	"قاطعتها الحاجة وجيدة هاتفة: - عارفة يا بتى، عارفة، انى عاشرتكم، إنتوا متعملوهاش..
"
138	"هتف عندها عبدالعزيز كأنما لاح فجأة شط النجاة: - طب و الحل دلوجت يا حاچة..
"
139	"في رچالة عرفونى ف الفرح بره
"
140	"و ف اى وجت ممكن نلاجى الحَكومة على روسنا..!؟.
"
141	"هتفت الحاجة وجيدة
"
142	"و هي تندفع لباب القاعة الخلفى لتفتحه امامهما: -ياللاه روحوا يا شيخ..
"
143	"وعدى على الزريبة خد لك بهيمة تعينكم على طريجكم إنتوا متعرفوش هترسى بيكم الدنيا فين..
"
144	"اندفع عبدالعزيز و روح من باب القاعة و كأنما فُتح أمامها طاقة من الفرج الذى كان بعيد المنال..
"
145	"و ما ان خطا أعتابها حتى استدار عبدالعزيز هاتفا: - ربنا يسترك يا ستنا و ما يوجعك ف ضيجة ابدا..
"
146	"بينما دمعت عينا روح و اندفعت الى أحضان الحاجة وجيدة
"
147	"و أخيرا انتزعت نفسها من بين ذراعيها الحانيتين و هي تقبل جبينها في امتنان
"
148	"و اندفعت خلف زوجها
"
149	"لرحلة جديدة لا يعلم مداها و لا الى أين يمكن ان ترسو بهما
"
150	"الا الله..
"
1	"اندفعت احدى خادمات شوق
"
2	"التى تثق بها الى مخدعها هاتفة فى غيظ: - شوفتى العمدة و عمايله..!؟.
"
3	"لم تجب شوق بحرف
"
4	"فهى ادرى الناس بما ينتويه زوجها الطاغية من جراء حبس ذاك المنشد الغلبان و زوجه..
"
5	"و لكنها هزت رأسها ايجابا لتستطرد الخادمة فى تعجب و هى تضرب بباطن كفها على صدرها: - و هتسيبيه يعمل العملة الشينة دى..!؟.
"
6	"دى مصيبة كَبيرة..
"
7	"و الغلابة دوول ايه ذنبهم بس..!؟.
"
8	"لم تتفوه بكلمة..
"
9	"لكن عقلها لازال يحدثها بما يجب عليها فعله
"
10	"لتهتف اخيرا فى عزم: - لاااه متجلجيش
"
11	"انى مش هسيب حد ينكوى بنار عتمان، انى هتصرف..
"
12	"ابتسمت الخادمة فى راحة
"
13	"و هى تدرك انه طالما اكدت سيدتها امرا
"
14	"فإنها ستنجزه على اكمل وجه.
"
15	"دفع الخفير بكتف عبدالعزيز ليدخل الى القاعة مترنحا
"
16	"يحاول الثبات على قدميه التى أدماها و خشبها طول القيد و عدم الحركة
"
17	"و كذلك ذاك الضرب المبرح الذى ناله من الخفراء بوصاية مشددة من شيخهم و تحت إشرافه العالى
"
18	"و الذى جاء كأوامر عليا من جناب العمدة شخصيا..
"
19	"لكنه للاسف سقط أرضا مع صرخة روح التى اندفعت من حلقها بشكل تلقائي ما أن طالعت محياه الدامى الجريح و عينه المتورمة..
"
20	"اندفعت اليه فى لهفة و ذعر تضم رأسه إلى صدرها فى لوعة هاتفة بإسمه الغالى على روحها: - شيخ عبعزيز، ايه دِه، ايه اللى چرى..
"
21	"عملوا ايه فيك الكفرة دوول..!؟.
"
22	"و اخيرا توجهت بنظراتها لعتمان صارخة بحرقة تدمى القلب لرؤية زوجها بهذا الشكل: - منك لله يا ظالم، اشوف فيك يوم يا بَعِيد..
"
23	"هتروح من ربنا فين..!؟.
"
24	"ابتسم عتمان فى هدوء مقيت و اخيرا اندفع جاذبا إياها
"
25	"مبعدها عن زوجها هاتفا: - عچبنى جوى ان جلبك عليه..
"
26	"بس لو جلبك عليه صح اطلبى منه يطلجك دلوجت..!؟.
"
27	"انتفض عبدالعزيز بقدر ما اتاحت له ألامه من سرعة فى اتجاه عتمان صارخا بثورة: - انتِ بتجول ايه يا نچس..!؟.
"
28	"اطلج مين..!؟، على جثتى..!؟.
"
29	"و ابعد يدك عنيها..
"
30	"ووقف عبدالعزيز بينه و بين زوجه روح نافضا كف العمدة عن رسغها..
"
31	"طلت نظرة من عين العمدة
"
32	"تعلن عن استمتاعه الفائق بذاك العرض المقدم أمامه..
"
33	"و لكنه أبى ان ينهيه كما يريد أبطاله، بل سينهيه كما يرغب هو كالعادة ليهمس فى جزل: - يبجى انت اللى اخترت يا چربوع..
"
34	"هنا ادركت روح ما يرمى اليه العمدة من كلماته..
"
35	"لذا صرخت خلف عبدالعزيز الذى كان الخفر قد عادوا لداخل القاعة بإشارة من سيدهم ليصطحبوه من جديد للزريبة متشبثة بطرف جلبابه هاتفة: - طلجنى يا شيخ، طلجنى يا عبعزيز، طلجنى و روح لحالك..
"
36	"ظلت متشبثة بجلبابه و بطلبها منه
"
37	"حتى استدار اليها فى هدوء.
"
38	"هاتفا بثقة و محبة طاغية: - مش هيحصل
"
39	"و لو فرجتنى روحى يا روح..
"
40	"هنا لم يعد لها قدرة على المقاومة
"
41	"لذا تركت طرف جلبابه و سقطت على الارض غير قادرة الا على النحيب بشهقات متتابعة تدمى قلب الحجر، لكن ليس ذاك القلب الذى يسكن صدر عتمان
"
42	"الذى مر بجوارها كأن ما يحدث لا يعنيه
"
43	"و ما ان هم بالخروج من القاعة حتى لحقت به روح تتشبث من جديد لكن بطرف جلبابه هو..
"
44	"هاتفة فى لوعة ما ان توقف يستمع لها و هي تتفوه بكلمات غير مفهومة
"
45	"حاول تفسير معناها من بين شهقاتها المتلاحقة: - عشان خاطرى يا عمدة، متجتلوش..
"
46	"انى موافجة على چوازنا
"
47	"و انى هجدر أخليه يطلجنى
"
48	"بس متأذيهوش لجل خاطر النبى..
"
49	"استدار عتمان مواجها إياها متطلعا اليها من عليائه و هى جاثية قرب قدميه..
"
50	"و لم يتفوه بحرف مما دفعها لتستطرد و هى تنحنى ملثمة حذائه: - أحب على رجلك يا عمدة ترحمه لوجه الله.
"
51	"و هو هيطلجنى انى عارفة..
"
52	"بس خلينى اشوفه مرة تانية و هو هيطلجنى جدامك..
"
53	"اومأ عتمان برأسه موافقا و همس مؤكدا: - خلاص، جومى..
"
54	"هعتبر دِه مهرك و هديله فرصة تانية بس لو مطلجكيش..
"
55	"قاطعته هى فى ذعر: - هيطلج، و الله ليطلج..
"
56	"انفجر عتمان ضاحكا على ذعرها الواضح و هى تجيبه
"
57	"و تركها ليرحل و يُغلق باب القاعة خلفه
"
58	"لكن ذاك الباب لم يحجب ابدا صدى تلك القهقهات الكريهة.
"
59	"التى لاتزل تتردد فى ارجاء القاعة كصرخات تدمى مسامعها
"
60	"و تعتصر قلبها رعبا و هلعا..
"
61	"أعدت العدة ووقفت على اعتاب باب حجرتها تنتظر سماع خطوات تقترب من ذاك الرواق الذى يضم حجرته و حجرات زوجاته..
"
62	"تهيأت على اجمل صورة و وقفت بإنتظار صعوده..
"
63	"هاهى تسمع صوت خطواته الثقيلة على الدرج صعودا
"
64	"و شعرت بغصة و رغبة فى إغلاق غرفتها هربا منه.
"
65	"او تجنباً لمطالعة محياه الذى تمقته بشدة، لكنها ضغطت على نفسها لتنفيذ ما انتوته بينها و بين نفسها..
"
66	"هاهو يطل على اول الرواق
"
67	"فتصنعت الدلال و تغنجت وهى تقف على اعتاب الحجرة
"
68	"تسند جسدها البض فى ذاك الثوب المثير بكفها على عارضة الباب و تتخصر بالكف الاخرى
"
69	"و ما ان لمحها
"
70	"حتى توقف مبهورا مقطوع الانفاس لرؤيتها بهذا الشكل
"
71	"كأنما تنتظره فى لهفة زوجة محبة ولطالما اشتاق هو الى مطالعة ذلك منها.
"
72	"ما ان هم بالاقتراب منها مسحورا بها حتى خرجت احدى زوجاته من غرفتها و التى كانت تلك الليلة هى ليلتها فى جدول الأيام المخصصة لكل منهن، وما ان همت بمناداته
"
73	"الا و هتف فيها ناهرا لتعود لغرفتها و تغلق بابها فلا حاجة له بها الليلة..
"
74	"و كيف يكون و هو يرى ساحرته بهذا الشكل الذى يكاد يفقده صوابه..
"
75	"اقترب منها و هى لا تزل على حالها تنضح اغراءً يسكره.
"
76	"حتى انه دفعها محيطا إياها لداخل الغرفة و أغلق الباب خلفه فى سرعة متطلعا اليها كجائع جاءه ما يشتهيه من طعام بغير توقع..
"
77	"همس بالقرب منها بأنفاس كالجحيم رغبة وهو يطوقها بذراعيه: - النهاردة كنه ليلة جدر عشان تبجى مستنيانى، وااه يا شوج..
"
78	"استنيتها كَتييير الليلة دى..
"
79	"كَتير جوى يا بت الناس..
"
80	"تملصت من أسر ذراعيه و هى تتوجه الى احد الأكواب الموضوعة جانبا على طاولة بزاوية نائبة من الغرفة الواسعة و حملته بدلال
"
81	"لتعود اليه فى تؤدة كأنها تمشى على الدخان
"
82	"مما أفقده البقية الباقية من تعقله
"
83	"و ما ان وصلت اليه حتى قدمت الكوب له هامسة: - أشرب العصير دِه، عملته بيدى ليك مخصوص..
"
84	"اومأ برأسه موافقا و هو يتناول منها الكوب مشغولا بمحياها الفتان..
"
85	"اكدت عليه فى غنج: - اشرب يا عتمان، و لا مش عاچبك..!؟.
"
86	"و تصنعت الضيق
"
87	"فهتف بلهفة متجنبا أغضابها: - لاااه، كيف ما يعجبنيش و هو من يدك..
"
88	"دِه شهد..
"
89	"و استدار متجها الى الطاولة من جديد و هو يرفع الكوب دفعة واحدة على فمه حتى ان بعض العصير انساب على جانبى فمه..
"
90	"وضع الكوب جانبا و اندفع اليها كالمجنون..
"
91	"يريد ان ينهل من نبع عشقها الذى طال جفافه و اخيرا تفجر بعد طول انتظار..
"
92	"تحملت بكل صبر تلك اللحظات المقيتة من قربه فى ترقب أرهقها.
"
93	"و اخيرا همد و سقطت رأسه على صدرها دون سابق إنذار..
"
94	"ظلت لحظات لا تقوى على شئ
"
95	"ثم تنبهت بسرعة
"
96	"لتدفعه بعيدا عنها و تنهض تضع عباءتها فى عجالة مندفعة من الغرفة كمن يتعقبها الشيطان..
"
97	"و ما ان وصلت لأول الدرج حتى تحركت فى خفة تطل يميناً و يسارا حتى تتأكد ان لا احد يراها او يتعقب خطواتها
"
98	"و كما توقعت..
"
99	"وجدت ذاك الخفير الذى يقف على باب القاعة الحبيسة بها روح نائم كالحمل الوديع.
"
100	"صوت غطيطه يعلو كصافرة قطار، حمدت ربها ان خادمتها المطيعة نفذت ما اتفتا عليه و اعطته من نفس العصير الذى اعطته هى لعتمان وكان سبب في فقدانه الوعى بالأعلى..
"
101	"فتحت باب القاعة ببطء و دلفت للداخل لتنتفض روح مذعورة
"
102	"الا ان شوق هتفت بها
"
103	"مطمئنة إياها: - متخافيش، انا شوج مرت العمدة..
"
104	"هتفت روح متعجبة و قد تعرفت عليها فورا فقد رأتها فى الزفاف تجلس مع الحريم فى كبرياء دفعهن جميعا للنفور منها و تجنبها قدر الإمكان: - ست شوج، بتعملى ايه هنا..!؟.
"
105	"هتفت شوق على عجل: - مفيش وجت للحديت..
"
106	"تعالى معاى بسرعة اوديكِ لچوزك و تروحوا من هنا طوالى..
"
107	"هتفت روح فى فرحة طاغية: - و النبى صحيح..
"
108	"اكدت شوق و هى تجذبها من كفها ساحبة إياها خلفها فى هرولة: - ايوه صحيح..
"
109	"همى ياللاه جبل ما حد من الغفر اللى بره يوعالنا..
"
110	"و اشارت لباب جانبى اخر للقاعة و استطردت: - هم جاعدين هناك، همى و لا تبجى مصيبة..
"
111	"اندفعت روح خلفها
"
112	"و فتحت شوق باب القاعة الرئيسى تطل برأسها مستطلعة حتى تتأكد ان لا احد هناك
"
113	"و اخيرا اشارت لروح لتتبعها و اتجهتا لخارج القاعة فى اتجاه باب البيت هربا من عتمان و جبروته..
"
114	"و ما ان همت بلمس مقبض باب الحرية.
"
115	"حتى هتف صوت كالرعد من اعلى الدرج هز البيت الكبير هزا
"
116	"و جعل كل من شوق و روح تموت ألف مرة..
"
1	"دارت حول نفسها كالتائهة لا تدرى ما يمكنها فعله في مثل تلك الحالة التي وجدته عليها صباحا..
"
2	"فها قد بدأ يهزى بصوت عال و الحمى ترتع ببدنه، جبينه الذى تضع عليه كفها المضطرب الان يغلى كمرجل، و هي لا تملك بالحجرة ما يمكنها من العمل على خفض تلك الحرارة المستعرة بجسده الا الماء..
"
3	"بحثت عن فص من الليمون او القليل من الخل لعلها تخفف بهما من حرارته التي تضطرد كل دقيقة..
"
4	"أخذت في دعك جسده بالليمون و عمل الكمادات بالماء و الخل و ما ان شعرت انه بدأ يستكين قليلا حتى جذبت حملها الذى أعدته مسبقا في لفة من قماش و خرجت و هي عازمة ألا تعود حتى تحصل على المال لتشترى به ما يعينه على مقاومة المرض..
"
5	"و بالفعل لم يمضى الكثير حتى عادت الى الحجرة و بيدها كيس بلاستيكى و برتقالتين و عدة ليمونات..
"
6	"بدأت في طهو ما أحضرته و هي تراه لايزل نائما على فراشه لم يبرحه منذ تركته..
"
7	"و ما ان انتهت و بدأت في غرف الطعام حتى بدأ هو يتململ في الفراش و يستفيق قليلا..
"
8	"اقتربت منه في سعادة هاتفة: - حمدالله ع السلامة يا شيخ..
"
9	"كده تجلجنى عليك..!؟.
"
10	"ابتسم في وهن هامسا: - بعد الشر عليكِ يا چميل من الجلج..
"
11	"بس هو ايه اللى حصل!؟.
"
12	"هتفت و هي تجلس على طرف الفراش تعدل له الوسادة خلف رأسه: - و الله ما انى عارفة..
"
13	"الصبح لجيتك زى النار و جاعد تخترف و حرارتك مولعة..
"
14	"عملت لك كمادات خل و لمون لحد ما الحرارة نزلت..
"
15	"هتف الشيخ عبدالعزيز وهو يتشمم نفسه: - خل و لمون..!؟.
"
16	"و انا اجول ريحة الفسيخ دى جت جبل أوانها ليه..!؟.
"
17	"انفجرت روح مقهقهة على دعاباته ليستطرد و هي تجلب طبق الطعام لتعاود الجلوس قبالته: - كان ناجصنى شوية زيت و فحلين بصل وابجى محصلتش..
"
18	"عاودت روح قهقهاتها هاتفة: - يا خسارة معنديش..
"
19	"و استطردت و هي ترفع الملعقة لفمه بذاك الحساء الذى صنعته من بعض هياكل الدجاج التي اشترتها: - ياللاه، اشرب الشوربة و رم عضمك..
"
20	"مد كفه يوقف كفها
"
21	"و هو يتطلع اليها في تساءل: - جبتى منين فلوس الأكل دِه!؟.
"
22	"ابتسمت في سكينة هامسة: - بعت الحلتين النحاس..
"
23	"زم ما بين حاجبيه: - طب و هاتطبخى ف ايه دلوجت..!؟.
"
24	"انفجرت ضاحكة: - يا شيخ، جال يعنى الطبيخ مجطع بعضيه..
"
25	"و بعدين لسه باجى حلة، اهو نعمل فيها اللى ربنا يچود بيه..
"
26	"سيبك، المهم صحتك انت يا زيزو..
"
27	"اتسعت ابتسامة الشيخ عبدالعزيز لكلماتها و زادت سعادته بها و هو يتناول من كفها ملعقة الحساء يستطيبها لا لجمال طعمها و لكن لانها من يدها هي، تلك الجارة الغريبة عنه و التي كانت تترصده كل ليلة لتطمئن على مجيئه سالما و التي أثرته على نفسها كثيرا.
"
28	"و التي كانت ابعد ما يكون عن مخيلته كزوجة، الان يراها اقرب ما تكون اليه، اقرب من وريده ذاته، ينبض بحبها قلبه و يشعر ان وحدته التي عاشها متعففا قد عوضه الله بها، و رزقه روح، وهى ليست فقط روح، بل روح و ريحان و جنات نعيم لمثل من هم في حاله..
"
29	"انهى طبقه لتهم بالنهوض ليجذبها لتجلس من جديد
"
30	"ناظرا اليها مشاكسا: - طب انا كلت اهو، فين العلاچ بجى..!؟.
"
31	"نظرت اليه متعجبة: -علاچ ايه يا شيخ!؟.
"
32	"نظراليها بمجون و هو يقترب منها راغبا في تقبيلها: - العلاچ يا بت..!؟.
"
33	"انتفضت مبتعدة
"
34	"هاتفة متصنعة الضيق: - اتهد يا شيخ، انت لسه تعبان..
"
35	"هتف فيها متصنعا الحنق: - و هو انا بطلب ايه دلوجت يا غشيمة!؟.
"
36	"مش بطلب العلاچ برضك..!.
"
37	"هتفت مؤكدة: - اما تخف ان شاء الله..
"
38	"هتف مؤكدا: - مش بجولك غشيمة، العلاچ بعد ما اخف ايه فايدته..!؟.
"
39	"ابتسمت و لم تعقب..
"
40	"ليهمس هو في هدوء و هو يتمدد على فراشه في استكانة مصطنعة: - هتروحى منى فين..!؟، روح الجتيل لساتها بتحوم، و الليل چاى..
"
41	"ثم هتف فجأة عندما لاحظ تجاهلها متوعدا في نفاذ صبر..
"
42	"و ملوحا بسبباته و هو يشير للحدود بين اريكتيهما: - و اياكِ تتخطى الحدود، يا كئيبة.
"
43	"ما ان انهى كلماته حتى انفجرت روح مقهقهة و هو ينظر اليها شذرا ينتظر الليل بفارغ الصبر حتى يأخذ بثأره منها..
"
44	".
"
45	"دخل مهللا في سعادة و هو يكاد يطير فرحا هاتفا بأسمها: - روح، شوفتى اللى حصل..!؟.
"
46	"هتفت و هي تستدير لمواجهته
"
47	"يدفعها الفضول لمعرفة
"
48	"أخر الأخبار: - خير يا شيخ، فرحنى معاك..
"
49	"ليستطرد هو في سعادة غامرة: - و انى بنشد ف المولد زى كل ليلة.
"
50	"فچأة دخل علينا عمدة ايه، مجلكيش هيلمان ، راچل كِده كله هيبة و حواليه الغفر من اليمين و الشمال، عجبه صوتى و طلب منى اچى أنشد ف فرح ابنه بعد أسبوع ف بلد جنبينا، و ادانى دول عربون..
"
51	"و اخرج من جيبه عدة جنيهات
"
52	"قفزت لها روح
"
53	"صارخة في سعادة: - ايه دِه كله يا شيخ عبعزيز..!.
"
54	"دِه انت هتبجى و لا المنشدين المتسيطين اللى بنسمع عنيهم..
"
55	"هتف عبدالعزيز في فخر: - أُمال ايه!؟، هو انى اچل منيها..
"
56	"هتفت في سعادة مفاخرة: - فشر، دِه انت سيد الكل، و بكرة تبجى الشيخ عبدالعزيز الفجى على سن و رمح..
"
57	"هتف عبدالعزيز متمنياً: - اه لو حصل دِه يا بت يا روح..
"
58	"لهغرجك ف العز..
"
59	"هتفت روح: - و الله ما عايزة حاچة يا شيخ، كفاية انى معاك..
"
60	"اقترب منها ينتشى سعادة: - اطلبى اللى نفسك فيه اجيبه حالا دلوجت..
"
61	"همست و هي تدلل عليه مطالبة: - عارف انى نفسى ف ايه..!؟.
"
62	"هتف مشجعا: - ايه..!؟، جولى..
"
63	"اتكأت على صدره هامسة: - نفسى اجى معاك و أسمعك و انت بتنشد..
"
64	"تردد الشيخ عبدالعزيز هامسا: - بس يا روح، المسافة مش جليلة..
"
65	"و ممكن ابيت هناك لو الفرح اتاخر، انتِ هتروحى فين..!؟.
"
66	"قفزت متعلقة به: - عشان خاطرى يا شيخ، هو الواحد بيحضر أفراح زى دى كل يوم..
"
67	"و اهو هروح اساعد الحريم و ابجى جنبك..
"
68	"وافج و غلاوتى عِندك..
"
69	"زاد من ضمه اليها هامسا: - و هو انا أجدر اجول لاه برضك، ده انتِ وش السعد علي..
"
70	"هللت روح و هي تتعلق به اكثر ليشاكسها هامسا: - باين الليلة عيد يا جمر..
"
71	"لتهمس له في سعادة: - هو في عيد احلى من كده يا شيخ زيزو..!.
"
1	"تطلع عبدالعزيز لروح التي كانت مطأطأة الرأس في حزن تنساب عبراتها في هدوء قاتل..
"
2	"كان يشعر بألمها و حزنها على فقدان جنينها كحزنه و اكثر
"
3	"لكن ما باليد حيلة..
"
4	"اقترب منها في تؤدة و جلس على أطراف الفراش الخشبي الذى اخذ يئن من ثقلهما معا
"
5	"ربت على كتفها في تعاطف فأرتفعت تشنجات بكائها.
"
6	"المرير و الذى كانت تكتمه تعففا، جذب رأسها لصدره مطوقا إياها بين ذراعيه رابتا على رأسها التي كانت تهتزبينهما من جراء شهقاتها المتتابعة، انتظر ريثما هدأت نوبة بكائها و أخيرا همس بالقرب من اذنها: - خبر ايه يا روح..
"
7	"الله چاب، الله خد..
"
8	"الله عليه العوض..
"
9	"همست بين ذراعيه بحزن عميق: - كان نفسى فيه يا شيخ..
"
10	"كان نفسى ف حاچة من ريحتك تكون چنبى و انت غايب عنى..
"
11	"قرر مضاحكتها لاخراجها من حزنها فهتف مازحا: - حاچة من ريحتى!؟، يا شيخة أتمنى حاچة عدلة، مش كفاية عليكِ ريحتى انى..
"
12	"ابتسمت في وهن هاتفة: - ليه يا زيزو و الله دِه انت ريحتك مسك و عنبر..
"
13	"انفجر هو ضاحكا: - يا بكاشة، جال مسك و عنبر جااال..
"
14	"ابتسمت في ضعف و شردت من جديد و بدأت تترقرق الدموع في عينيها من جديد مما دفع عبدالعزيز ليهتف من جديد: - لاااه، بكا تانى لاااه
"
15	"الله يخليكِ..
"
16	"و رفع ذقنها لتواجه عيونها نظراته الشقية هامسا: - و اذا كان على العيل اللى راح..
"
17	"شدى حيلك انتِ بس و بعدين ابجى لاحجى على العيال اللى هنجيبهم..
"
18	"كل شهر هنجيب عيل ايه رأيك..!؟.
"
19	"ابتسمت من جديد هاتفة: - كل شهر يا شيخ..!؟.
"
20	"اكد مازحا: - اه كل شهر..
"
21	"امال عيال الشيخ عبعزيز ياجوا كل تسع شهور
"
22	"زى عيال الناس ياااك..!؟.
"
23	"انفجرت ضاحكة ليستطرد مازحا: - بس انتِ اللى متزهجيش منيهم..
"
24	"و حوش عيالك يا شيخ عبعزيز، جننونى يا شيخ..
"
25	"هدوا حيلى يا زيزو..
"
26	"استمرت في قهقهاتها التي انتهت مع نهاية كلماته
"
27	"و نظرت اليه في محبة
"
28	"رابتة على كتفه في امتنان
"
29	"هامسة: - ربنا يخليك ليا يا شيخ و مايحرمنيش منك ابدا..
"
30	"المهم انك مش زعلان..
"
31	"هتف مستنكرا: - زعلان..!؟.
"
32	"مين اللى جال..!؟.
"
33	"هزعل من امر ربنا، دِه بدل ما نستخدمه انه نجانا من اللى كنّا فيه..
"
34	"الحمد لله على كل حال..
"
35	"و بعدين انتِ اللى تهمينى يا روح..
"
36	"دِه انا روحى راحت منى لما لجيتك وجعتى من طولك..
"
37	"هتفت في سعادة: - صح يا شيخ عبعزيز..!؟.
"
38	"اكد وهو يقبل جبينها: - صح يا عيون الشيخ عبعزيز..
"
39	"تنهدت في راحة و هي تلقى برأسها على صدره في دلال
"
40	"ليهمس عبدالعزيز مشاكسا: - دِه باين ان العيال هاتاجى بدرى، بدرى..
"
41	"انفجرت ضاحكة لمشاكساته و هو يضمها اليه اكثر
"
42	"و قد بدأ كل منهما في ألتقاط أنفاسه بعيدا عن ما حدث لهما سابقا..
"
43	"هتفت روح في عبدالعزيز.
"
44	"و هي تراه يهم بالخروج من الخص مبكرا على غير عادته: - على فين العزم يا شيخ..!؟..
"
45	"هتف عبدالعزيز و هو يغسل وجهه من احدى القلل الموضوعة جانبا: - نازل اشوف اكل عيشى..
"
46	"هتفت روح في ذعر: - و تسبنى لحالى يا شيخ..!؟.
"
47	"ابتسم عبدالعزيز مشجعا: - و ماله حالك..!؟.
"
48	"يا بت ما انت بجبتى زى الفل اهو..
"
49	"ثم استطرد في جدية: - و بعدين يا روح..
"
50	"احنا أخرنا ف الضيافة تلت ايّام عند الست وجيدة الله يسترها..
"
51	"اخرهم كان امبارح..
"
52	"ده حج الضيف..
"
53	"اكتر من كِده مش هجبل اننا نعيش عالة على الست الكريمة دى..
"
54	"كتر خيرها لحد كِده..
"
55	"هتفت روح مستفسرة: - طب هاتنزل تشتغل ايه دلوجت..!؟.
"
56	"لسه بدرى على الزيارات لو نازل تجرا على الأموات ف الجبانات الجريبة دى..!؟
"
57	"اكد هو بهزة رأس نافية: - لااه مش نازل اجرا..
"
58	"و لا هجرب من الجبانة( المقبرة ) لحسن حد يعرفنى.
"
59	"انت ناسية احنا هربانين من ايه.!؟ موصلكيش موت عتمان مجتول، و اكيد اسمنا هياجى ف الموضوع و هايبجى فيها سين و جيم
"
60	"و حلنى لما يثبوا مين اللى عِملها
"
61	"و احنا غلابة و ملناش ضهر يا روح، يعنى هنروح ف الرچلين
"
62	"تنهدت هي بلا إجابة مؤمنة على كلامه ليستطرد هو
"
63	"بنفس النبرة الجدية: -، انا نازل اشتغل ف ارض اى حد عايز أنفار..
"
64	"همست هي مشفقة عليه.
"
65	"و هي تنظر الى جروحه التي لم تندمل بعد: - و من ميتا ليك ف الفلاحة وشيلة الفاس يا شيخ!؟.
"
66	"هتف عبدالعزيز بعزم: - يبجى ليا، مادام بصحتى اشتغل اى حاچة و لا نبجى عالة على حد
"
67	"همست هي في إشفاق: - ربنا يجويك يا شيخ و يسترها معاك..
"
68	"همس و هي ينحنى مقبلا جبينها: - ايوه كِده..
"
69	"دعوة حلوة من الحلو هي اللى انى محتاچه دلوجت..
"
70	"و خرج دافعا باب الخص متوكلا على رب كريم فطالعته الحاجة وجيدة تقترب في هوادة كعادتها ساحبة خلفها بهيمتها لتهتف مرحبة: - صباح الخير..
"
71	"كيفها مرتك النهاردة
"
72	"يا شيخ عبعزيز..!؟.
"
73	"هتف باسما: - الحمد لله بخير يا حاچة، يسلم سؤالك..
"
74	"استفسرت متعجبة: - امال على فين العزم الساعة دى يا شيخ و سايب مرتك لحالها..!؟.
"
75	"طأطأ عبدالعزيز رأسه محرجا: - رايح اشوف حالى بجى يا حاچة..
"
76	"كتر خيرك تجلنا عليكِ..
"
77	"هتفت الحاجة وجيدة متعجبة: - وااه، و هو انى كنت اشتكيت لك..!.
"
78	"ابتسم عبدالعزيز: - لاااه، و لا هتعمليها يا حاچة وچيدة..
"
79	"كلك كرم و خير..
"
80	"بس هو كِده تمام جوووى..
"
81	"اشوف حالى بجى..
"
82	"ابتسمت متسائلة: - طب و ناوى على ايه..!؟.
"
83	"هتف عبدالعزيز: - هنزل اشتغل ف اى ارض محتاجين فيها أنفار..
"
84	"قهقهت الحاجة وچيدة
"
85	"مشيرة لأرضها: - و هي الأرض دى كلها مش عچباك و لا ايه..!؟.
"
86	"انزل اشتغل فيها مع باجى الأنفار و رزجنا كلنا على الله..
"
87	"ابتسم عبدالعزيز ممتنا: - و الله الواحد ما عارف يجول لك ايه يا حاچة
"
88	"ربنا يوسعها عليكِ كمان و كمان..
"
89	"ابتسمت الحاجة وجيدة في بشاشة
"
90	"هاتفة و هي تلتقط منديلها من فوق بهيمتها كالمعتاد: - طب خد ياللاه فَطورك و اتكل على الله..
"
91	"و انا داخلة لروح نفطوروا سوا..
"
92	"تناول عبدالعزيز منها المنديل المصروم على فطوره و غادر ممتنا و هي تدلف لداخل الخص..
"
1	"انطلق يشدو بسلطنة عالية و بصوته الجهورى الذى تميز به بين زملائه من المقرئين و قد اخذه الإعجاب بصوته وهو يقلد ذاك المنشد الذى جلبه عمدة النجع المجاور في فرح ابنه البكر، و كان من بين المدعوين او بالأدق ممن نالهم بعض من نفحات تلك الليلة العطرة التي أقيمت فيها الولائم و ذُبحت فيها الذبائح فرحا بذاك الحدث الميمون..
"
2	"وضع كفه على مكان ما تحت ذراعه الأيمن يتأكد ان قطعة اللحم التي انتشلها من بين براثن الخفراء و هم يوزعونها هنا و هناك لازالت في موضعها لم تفارقه..
"
3	"تنهد في راحة عندما شعر بوجودها الدافئ بالقرب من قلبه فأكل اللحم مناسبة لا تتكرر في العام اكثر من ثلاث مرات و ربما اربع اذا طابت الأحوال و تهيأت الظروف و أرسلت مثل ذاك الزفاف السعيد لأحد العمد في احد النجوع التي ينشد فيها..
"
4	"ارتفعت عقيرته مرة أخرى بالإنشاد للأمام البصيرى رائعته الخالدة في مدح المصطفى صلوات الله عليه، نهج البردة: -
"
5	"مولاى صَل و سلم دائما ابدا..
"
6	"على حبيبك خير الخلق كلهم..
"
7	"و فجأة، انتفض الشيخ عبدالعزيز الفقى في موضعه عندما تناهى لمسامعه صوت جهورى لا يقل حدة عن صوته: - حمدالله بالسلامة يا شيخ عبعزيز...
"
8	"-سلام قول من رب رحيم، هتف الشيخ عبدالعزيز بالأية الكريمة وهو يقفز مذعورا، ثم هدأ قليلا عندما تنبه للخيال الأنثوي الذى استطاع تمييزه رغم الليلة الحالكة الظلام وسط المقابر التى كان عليه ان يسلكها دوما عند عودته حيث يسكن فى احد الغرف المتواضعة الواقعة على احد أطرافها..
"
9	"ثم هتف معاتبا في ضيق: -
"
10	"- انا مش جلتلك ميت مره يا بت متطلعليش فى الضلمة كِده ، هتجضى على مستجبلى يا بعيدة..
"
11	"- چرى ايه يا شيخ عبعزيز!، قالتها بلا اى حس انثوى وبصوت جهورى، واحدة اسميها (روح) عايزها تطلع لك فين يعنى، فى المولد!؟، ما هو لازم تطلع فى الضلمة...
"
12	"- يحظك يا بعيدة، قالها وهو غارق فى ضحكاته.
"
13	"ابتسمت بدورها عندما استطاعت انتزاع ضحكاته من قلب غضبته عليها و ضيقه لإفزاعها إياه..
"
14	"وصل عند باب حجرته و ما ان رفع ذراعيه ليفتح قفلها المعدنى الصغير حتى تذكر قطعة اللحم التي فاز بها الليلة، فترك القفل و المفتاح معلق به و دس كفه داخل جلبابه و اخرج القطعة الملفوفة بحرص و كأنها جوهرة ثمينة و استدار لروح و هي تهم بالرحيل لغرفتها على الجانب الاخر من الحوش الذى يضم غرفتيهما هاتفا بها: - يا بت يا روح..!؟.
"
15	"عادت ادراجها مسرعة في سعادة: - نعم يا شيخ عبعزيز، أامر..
"
16	"مد كفه بقطعة اللحم منتشيا: - خدى يا بت، دى لحمة عمر ما اللى خلفوكِ داجوها..
"
17	"انفجرت ضاحكة: - صدجت يا شيخ و لا بتهم حتى، بس يعنى، دى لحمة لحمة..
"
18	"و لا هتطلع نابت ف الاخر..!؟.
"
19	"أكد في فخر: - عيب يا بت، انت بتكلمى الشيخ عبعزيز الفجى، طبعا لحمة ومن عچل متأصل كمان، عايزك تعمليها لنا بجى، خلى الواحد يرم عضمه..
"
20	"أكدت في ثقة: - من عنايا يا شيخ..
"
21	"و استدارت راحلة ليهتف مستفسرا: - هاتعرِفى و لا هتحرجيها، جولى لو مش هاتعرفى، انى ف عرضك، الا اللحمة..
"
22	"انفجرت ضاحكة: - صحيح انا بسمع عنيها بس يا شيخ، بس متجلجش هعرف اطبخها، و هدوج احلى فتة من أيد روح..
"
23	"رفع الشيخ عبدالعزيز أكفه متضرعا الى السماء و هو يرى روح تغادر لغرفتها و بيدها غاليته: - يا خفى الألطاف نچنا مما نخاف..
"
24	"لتنفجر روح ضاحكة من جديد و قد وصلت لحجرتها على الجانب الاخر و أغلقت بابها خلفها..
"
25	"وضعت روح ذاك الطبق الواسع الملئ بالثريد يعلوه قطع اللحم الطازجة و المطبوخة بشكل جيد تثير لعاب اى من كان لمرأها و توجهت لحجرة الشيخ عبدالعزيز تطرق بابه و هي تعدل من وضع حجابها على رأسها في سعادة و ما ان فُتح الباب حتى اطرقت بنظراتها في خجل هامسة: - الاكل يا شيخ، يا رب يعچبك..
"
26	"مد كفه و قد سال لعابه و تناول منها الطبق العامر و ما ان همت بالرحيل حتى هتف بها في تعجب: - انتِ رايحة فين..!؟.
"
27	"مش هاتكلى معايا و لا ايه..!؟..
"
28	"أكدت في حياء: - بالهنا و الشفا على جلبك..
"
29	"ثم استطردت مازحة: - و بعدين أخاف أتعود على اللحمة و تبجى مشكلة، حلو عليا الفول النابت، نعمة..
"
30	"اندفع من باب حجرته خلفها هاتفا في تأكيد: - طب و الله ما ادوجها الا لما تكلى معاي، تبجى انتِ اللى عملاها و مدجيهاش، و أدى الطبج..
"
31	"و ترك الصحن جانبا، لتعود هي ادراجها في حياء لتجلس على ذاك الحصير الذى يضعه الشيخ عبدالعزيز أمام باب حجرته يتخذه موضعا في ايّام الشتاء الدافئة مستمتعا بالشمس و حرارتها بعيدا عن رطوبة الغرفة او يتمدد عليه في بعض الأحيان في ليالى الصيف التي يختنق فيها داخل حجرته من حرارة الطقس..
"
32	"ما ان رأها جلست حتى مد كفه يتناول الصحن و يضعه أمامها ليجلس بدوره هاتفا فيها: - بِسْم الله..
"
33	"و ناولها احدى قطع اللحم لتتناولها من كفه في سعادة و هي تراه يجود عليها بما يحب قبل ان يمسه..
"
34	"لطالما شعرت انها تكن لهذا الصعيدى الأسمر الكثير من المشاعر التي يعيها فهمها
"
35	"لا تدرى لما هو بالذات تستريح و تلجأ اليه عند حاجتها، على الرغم من وجود العديد من الشباب حولها يتمنى ان يحظى بزوجة مثلها الا انها لا تتمنى الا إياه..
"
36	"لا تدرى صدقا لما..!؟، ربما لانه الوحيد الذى لم يحاول مغازلتها او مراودتها عن نفسها، هو الوحيد الذى يعاملها كروح دون أدنى رغبة منه في مغازلتها او التقرب منها لأى غرض غير شريف، فهو يعرف حدود ربه و يحفظ كتابه..
"
37	"كانت شاردة في تأمله بين الفينة و الأخرى حتى تنبه انها لم تمد يدها على الطعام الا تلك القطعة التي دفع بها اليها و هو الذى أوشك على الإتيان على الصحن كاملا..
"
38	"فهتف بها مستفسراً: - ايه يا روح، مبتكليش ليه يا بت!؟، دِه الأكل اخر حلاوة، احلى من اللى دوجته ف دوار العمدة، تسلم ايدك..
"
39	"هتفت منتفضة من شرودها: - ما انى باكل اهو يا شيخ عبعزيز، متخدش ف بالك، المهم تاكل انت..
"
40	"ابتسم في مودة متسائلا: - ألا هو انتِ متچوزتيش ليه لحد دلوجت يا روح، مع انك ست بيت..
"
41	"و چدعة، و حلوة..!؟.
"
42	"هتفت بلا وعى منها: - انى حلوة يا شيخ عبعزيز..
"
43	"بچد انت شايفنى حلوة..!؟.
"
44	"انفجر ضاحكا: - وااه، دِه انتِ مش حلوة بس، دِه انتِ زى الجمر كمان..
"
45	"كادت تقفز فرحا لرأيه بها و هي التي لم تسمعه يذكرها بكلمة تريح قلبها المشتاق إلى اى بادرة منه تعطيها الأمل في قربه..
"
46	"تمالكت نفسها و هي تجيب في حياء: - و مين اللى هيرضى يتچوز واحدة زيي يا شيخ محلتهاش حاجة من الدنيا و مچطوعة من شچرة..!؟.
"
47	"هتف مؤكدا: - يا سلام، ده انتِ يتمناكِ الباشا، بكرة ياجيكِ عريس الغفلة اللى يستاهلك و ساعتها مش هيطلب يدك الا منى
"
48	"وهكتب كتابكم على يدى ..
"
49	"ما ان نطق بتلك الكلمات برغم انه قالها بكل محبة و ود الا انها شعرت بألم يعتصر قلبها.
"
50	"فتركت قطعة اللحم من يدها أمامها على الصحن و ابتسمت ابتسامة شاحبة على شفتيها الوردية و هي تهمس في استكانة: - لما يأذن ربك، اكيد مش هيكون الا غيرك يا شيخ يكتب كتابى و يكون كل عزوتى..
"
51	"وقفت تغادر، و رحلت، لتتركه يشعر بموضع ما فارغ هاهنا فى حنايا صدره، لا يدرك ما يحدث له لكنه لا يعرف لما شعر انه لو جاء ذاك العريس المزعوم لها، فهو لن يتقبله بالبشر و السرور كما ادعى..
"
52	"نظر بعيدا حيث غابت و أغلقت بابها خلفها
"
53	"و قد ادرك ان هناك ألف باب قد فُتح للفكر و الانشغال بتلك المفزعة له دوما...
"
1	"كانت الوحيدة التي سمعت تلك التحركات و الصرخات في تلك القاعة المتطرفة من ذاك البيت الشاسع الاتساع
"
2	"و الذى تمقته حد الرغبة في حرقه و إشعال النار في جنباته
"
3	"و التي لن تماثل تلك النيران التي تضطرم بصدرها منذ ان وطأته قدمها كزوج لعتمان في ليلة سوداء حالكة ما لها قمر..
"
4	"باعها اأهلها او بالأدق تخلو عنها مرغمين لتكون زوج لذاك الوحش معدوم الضمير و الرحمة..
"
5	"و هل كان لأهلها الفقراء القدرة على مواجهة ذاك الجبار او الوقوف أمامه دفاعا عنها..!؟.
"
6	"بقدر ما تحملهم مسئولية ما تعانى
"
7	"بقدر ما يتنازعها شعور بالشفقة عليهم و الرغبة في الصفح عنهم لقلة حيلتهم و ضعفهم..
"
8	"اندفعت لتلك الحجرة التي كان يحتلها عتمان وحيدا..
"
9	"غرفته الخاصة التي يقضى فيها معظم أوقاته بعيدا عن زوجاته الثلاث
"
10	"و التي تعد هي الأخيرة بينهن..
"
11	"دخلت بعنف لم يجفل له عتمان و لا لثانية.
"
12	"و هو يتطلع اليها بنظرة متعجبة تحمل شوق الى محياها و أمل جائع في كلمة واحدة منها تحييه
"
13	"لكنه كان واهما و ضاعت أحلامه ادراج الرياح حين هتفت في غضب مكتوم متسائلة: - الشيخ اللى جيبته ينشد الليلة و مرته، بيعملوا ايه ف الجاعة الجبلية يا عتمان..!؟.
"
14	"مصيبة جَديدة من مصايبك..
"
15	"و ظلم جَديد ف دفاتر جبروتك..!؟.
"
16	"ابتسم في وداعة مصطنعة و هو يقترب منها في هوادة حتى وقف قبالتها لا يفصل بينهما الا بعض السنتيمترات، حتى ان رائحة أنفاسه اصابتها بالغثيان و رغم ذلك لم تتحرك للحظة متقهقرة عنه
"
17	"بل وقفت في ثبات كان و لا زال يثير رغبته في تحطيم عنادها
"
18	"بقدر ما يشعل نفس الرغبة و لكن في عناقها و امتلاكها
"
19	"ربما يحصل يوما ما على ذاك القلب العصي الذى يسكن تلك المرأة التي يعشقها حد الجنون..
"
20	"همس بنبرة ماجنة.
"
21	"راغبا في الترفيه عن نفسه : - ايه، غيرانة انى هجيب لك درة..!؟.
"
22	"شهقت و هي تضع كفها على شفتيها هامسة و قد ادركت مغزى كلماته الخسيسة: - انت اتجننت يا عتمان..!، هي حَصلَت..!؟.
"
23	"هطلج المرة من جوزها عشان تتجوزها كيدا فيا..!؟.
"
24	"انت أنجنيت اكيد، معلوم اتجننت و رسمي كمان..
"
25	"هزها زاجرا: - ألزمى أدبك يا مرة، و كلمة زيادة هيكون فيها موتك النهاردة..
"
26	"انفجرت ضاحكة و أخيرا هتفت: - طب يا ريت، إعملها يا عتمان لو راجل صح..
"
27	"اندفع عتمان اليها في ثورة هادرة يضم عنقها بين أصابع كفيه معتصرا إياه في عنف
"
28	"و العجيب انها لم تقاوم و لا حتى دفعتها حلاوة الروح لدفعه بعيدا عنها رغبة في الخلاص..
"
29	"بل انها استسلمت في استكانة دفعته ليخفف الضغط رويدا، رويدا عن عنقها، بل جعلته باستكانتها تلك راغبا في قتلها عشقا..
"
30	"فجذبها بين ذراعيه.
"
31	"يقتل فيها جزء جديد من ادميتها التي ما عادت تعبء لها كما السابق..
"
32	"فتح الشيخ عبدالعزيز عينيه بصعوبة شديدة و خاصة عينه اليمنى التى كانت شبه مغلقة ومتورمة
"
33	"اما يداه فكانت لاتزل مربوطة لخلف ظهره مشدودة لعمود خشبى من أعمدة الزريبة و التى يطالع بهائمها الان..
"
34	"و الذين كانوا يتطلعون اليه بدورهم فى تعجب من وجوده بينهم..
"
35	"حاول التحرك و تخليص نفسه من قيوده لعله يستطيع الهرب و تخليص زوجه روح من براثن ذاك الوحش الذى لا يدرك ما يبغيه بالضبط من تلك التمثيلية السخيفة الخاصة بساعته المسروقة
"
36	"و التى يعلم الله وحده انه برئ من اتهام ذاك العمدة الحقير بسرقتها
"
37	"و الذى يدرك ذلك جيدا و لكنه يخطط لأمر اخر فى الخفاء لم يستطع عبدالعزيز إدراكه او كشفه..
"
38	"حاول تخليص نفسه من جديد لكن بلا جدوى، القيد أدمى معصمه و لازال على حاله لاينفك ابدا..
"
39	"تنهد فى ضيق و رفع رأسه المكدود شاخصا بناظريه للسماء يدعو سرا و يقذف بما يجول بصدره من ألام على هيئة كلمات يناجى بها المولى عز و جل فى خشوع، عالما، بل موقنا ان الفرج آت لا محالة و ان عفوه و رحمته سبقت غضبه و عقابه..
"
40	"دمعت عيناه و هو يهمس: - يا ترى عاملة ايه دلوجتى يا روح..!؟.
"
41	".
"
42	"دفع احد الخفراء باب القاعة التى تمكث فيها روح و التى انتفضت ما ان طالعت العمدة عتمان يندفع للقاعة فى سرعة ليقف فى منتصفها لتشعر هى فجأة بالاختناق لمرأه..
"
43	"أغلق الخفير باب القاعة من الخارج و تركهما وحيدين..
"
44	"لتنتفض ذعرا و هى تتقهقر لأحد أركانها هربا من تقدمه نحوها..
"
45	"و ما ان ألتصقت بأحد الجدران خلفها و الذى أوقف تراجعها على أثر ارتطامها به بشدة جعلتها تتأوه رغما عنها.
"
46	"حتى توقف هو بدوره يشملها بنظراته الحقيرة و المتفحصة لها بشكل اثار اشمئزازها مشعرا إياها برغبة ملحة فى افراغ معدتها..
"
47	"هتف اخيرا بسخرية: - انتِ باجية ع چوزك الچربوع دِه..!؟.
"
48	"تطلعت اليه فى دهشة
"
49	"طالت حتى استوعبت ما يقصد
"
50	"فهتفت متعجبة: - معلوم يا عمدة، ما انت لساتك جايلها، چوزى..
"
51	"كيف يعنى مش هبجى عليه..!؟.
"
52	"اقترب منها حتى أسند احدى كفيه على الجدار خلفها هامسا: - بصى بجى، من الاخر كِده، انتِ عچبانى و انا رايدك، جولتى ايه..!؟.
"
53	"شهقت فى صدمة واضعة كفها على فمها
"
54	"و استطاعت ان تندفع مبتعدة عنه
"
55	"لأحد أركان الغرفة الاخرى
"
56	"هاتفة: - كنك اتجننت..!.
"
57	"و الله و لو رچالة الارض كلها ف كفة و..
"
58	"چوزى الچربوع اللى مش عاجبك دِه ف كفة تانية..
"
59	"لهختاره هو..
"
60	"انفجر عتمان ضاحكا على الرغم من تلك الغيرة التى اشتعلت فى صدره من ذاك الاحمق زوجها
"
61	"و الذى تهواه هى بهذا الشكل
"
62	"و تمنى لو كانت شوق زوجه و حبيبته تعشقه بنفس القدر او حتى اقل
"
63	"او حتى تنطق بكلمة واحدة تعبر بها عن بعض من عاطفة تجاهه
"
64	"مهما كانت صغيرة
"
65	"لكن هيهات فتلك المرأة قد قُدّ قلبها من صخر..
"
66	"انهى قهقهاته المبتذلة و المصطنعة
"
67	"فجأة
"
68	"و هو يتطلع اليها من جديد.
"
69	"هاتفا فيها: - و الله محظوظ عبدالعزيز دِه انه لجى حد يحبه..
"
70	"بس يا ترى هتفضلى تحبيه كِده لحد ميتا..!؟.
"
71	"و خصوصى..
"
72	"لو حبك دِه ممكن يكون سبب ف سجنه، او موته مثلا..!؟.
"
73	"شهقت روح من جديد لصدماتها التى تتوالى على مسامعها من هذا الفم القذر الذى لا يقذف الا احرف تنضح شرا..
"
74	"لم تنبس حرفا..
"
75	"و ماذا عليها ان تقول امام ما يتفوه به هذا الجبار الذى تتمنى لو انها لم تقابله فى حياتها قط..!؟.
"
76	"انتفضت عندما نادى عتمان خفيره الذى يقف خارجاً بصوت كالرعد
"
77	"و الذى لبى نداء سيده بسرعة البرق ليهتف به أمرا: - روح جيب اللى اسميه عبدالعزيز دِه من الزريبة..
"
78	"و يا رب تكونوا اتوصيتوا بيه زى ما جلت لكم..
"
79	"هتف الخفير مؤكدا: - حااضر يا چناب العمدة حالا، يكون جدامك
"
80	"و انت هتشوف بنفسك اننا اتوصينا بيه احلى وصاية..
"
81	"انفجر عتمان فى ضحكاته القميئة من جديد.
"
82	"لتنتفض روح و ينتفض كل ما بها من حواس عندما ادركت انها سترى زوجها و حبيبها لمرة اخرى
"
83	"لكن قلبها توجس خيفة مما فعله ذاك الطاغية و خفرائه به..
"
1	"ركبا معا القطار من جديد بعد ليلة أمضياها في ضيافة علام و أهله
"
2	"و ها هما عائدان من جديد لغرفتهما العزيزة
"
3	"و التي ظنا إنهما لن يعودا اليها
"
4	"ابدا
"
5	"و سيظل كلاهما هارب من جرم لم يرتكبه..
"
6	"وصلا للحوش و أمام باب الغرفة
"
7	"وقف الشيخ عبدالعزيز يخرج مفتاح القفل
"
8	"الذى لايزل قابضا على ضلفتي الباب و اخذ يتطلع اليه في سعادة كمن يتطلع لمفتاح الجنة..
"
9	"فتح الباب على عجل.
"
10	"و شوقه يدفعه ليتطلع الى محتويات الغرفة المتواضعة و كأنها قصر منيف من سعادة
"
11	"و ذكرى جمعته مع روح التي كانت تتبعه في وجل يحدوها نفس الشعور حتى انها لم تتفوه بحرف احتراما لذاك الحدث الجلل..
"
12	"دخلا الغرفة و اغلقاها خلفهما و تطلع كل منهما لمحتوياتها و أخيرا دمعت عينا روح في سعادة و تطلع اليها عبدالعزيز في شوق هامسا لها: -أخيرا يا بت، رچعنا لأوضتنا..
"
13	"همست متطلعة اليه: - انا مش مصدجة يا شيخ..
"
14	"احنا هنا صحيح و لا انى بحلم..
"
15	"تقدم عبدالعزيز اليها متطلعا اليها بنظرات ماجنة هامسا: - لاه صدجى، احنا هنا..
"
16	"حتى تعالى، جربى و انى اخليكِ تصدجى اكتر..
"
17	"انفجرت ضاحكة في دلال جعل قلبه يرقص طربا بين جنباته ثم هتفت مشيرة للغرفة: - الاوضة متربة يا شيخ، خلينا ننضفها الأول..
"
18	"نظر اليها عبدالعزيز و قد تبدلت نظراته المشتاقة الى نظرات غيظ و قهر
"
19	"و هتف راغبا في خنقها: - مش بجولك كئيبة..
"
20	"يعنى ما صدجنا ربنا جمعنا تانى تحت سجف الاوضة اللى احنا كنّا مفكرين اننا مش هنجدر نجرب منيها حتى، تجومى تجوليلى متربة و معرفش ايه، طب خليكِ مع العفرة و انى رايح..
"
21	"و اتجه للباب في غضب مما جعلها تهتف خلفه بنبرة نادمة: - طب بس استنى يا شيخ..
"
22	"و اندفعت للباب تضع جسدها بينه و بين عبدالعزيز مسندة ظهرها على ضلفتيه تغلقهما قبل انفراجهما.
"
23	"هامسة و هي توجه نظراتها لزوجها الغاضب: - هو چرى ايه يا شيخ، ميبجاش طبعك حامى كِده..
"
24	"و على فكرة انى اتوحشتك چوووى..
"
25	"انفرجت أساريره
"
26	"لكنه ادعى الغضب و الذى كان لايزل يرسم تفاصيله على وجهه
"
27	"وهمس: - متخليكِ مع العفرة احسن، بلا اتوحشتك بلا بتاع، يا كئيبة..
"
28	"انفجرت مقهقهة من جديد
"
29	"هامسة: - و ماله، كئيبة، بس اتوحشتك برضك..
"
30	"ووضعت كفها على صدره في شوق مما جعله ينسى غضبه كله دفعة واحدة و يتذكر فقط انه معها فجذبها اليه في مشاكسة هامسا: - طب تعالى، عايز اجولك كلمة سر، و لا لازما احضر روح الجتيل تاچى!؟.
"
31	"قهقهت من جديد و اندفعت تتلمس موضعها بين ذراعيه..
"
32	"كله يجول ورايا وبحس عالى ومن غير نشاذ، سامع منك له..
"
33	"هكذا هتف الشيخ عبدالعزيز الفقى، لمريديه من الاطفال..
"
34	"والذين جمعهم لتحفيظهم أجزاء من القرآن الكريم، والفوز ببضع جنيهات ، يستعين بها على تدبير معيشته...
"
35	"كان يجلس امام حجرته المتواضعة، يستقر فوق مقعد منخفض من الخشب المتأكل..
"
36	"والذى يصدر أصواتا تنم عن طول تحمله..
"
37	"وفوقه..
"
38	"تستقر احدى الوسائد المهترئة..
"
39	"والتى يأن من حملها ذاك المقعد حتى دون حمل صاحبه..
"
40	"وما أن هم الشيخ عبدالعزيز بتلاوة أول أياته القرآنية..
"
41	"الا وكاد ان يسقط فزعا..
"
42	"عندما هتفت روح
"
43	"من خلفه، : - شيخ عبعزيز، عايزة فلووووس...
"
44	"استعاد الشيخ عبدالعزيز رباطة جأشه، واستقر على كرسيه الراقص..
"
45	"قبل ان يسقط عنه أرضا..
"
46	"متجاهلا تلك العاصفة التى هبت خلفه..
"
47	"وهو يهتف فى تلاميذه: - جول ورايا منك له، وَبَشِّرِ الصَّابِرِينَ الَّذِينَ إِذَا أَصَابَتْهُم مُّصِيبَةٌ قَالُواْ إِنَّا لِلّهِ وَإِنَّا إِلَيْهِ رَاجِعونَ ...
"
48	"قالها وهو ينظر لروح..
"
49	"عند لفظ مصيبة..
"
50	"ويكمل وكأنه لم يسمعها..
"
51	"وهو يتمتم فى تجلى: - اه والله، سبحان من هذا كلامه، انا لله وانا اليه راچعون..
"
52	"لكن روح لم تيأس كالعادة : - شيخ عبعزيز، بجولك عايزة فلوس ..
"
53	"وكالعادة تجاهلها الشيخ عبدالعزيز، خاصة عند طلبها للمال
"
54	"وأمر تلاميذه بالتكرار خلفه: - وَلَا تَجْعَلْ يَدَكَ مَغْلُولَةً إِلَىٰ عُنُقِكَ
"
55	"وَلَا تَبْسُطْهَا كُلَّ الْبَسْطِ فَتَقْعُدَ مَلُومًا مَّحْسُورًا
"
56	"كان يدرك ان روح تعلم انه تحصل على جنيهاته منذ لحظات..
"
57	"وها هى تقف فى مواجهته..
"
58	"كفها يعانق خاصرتها فى وضع هجومى..
"
59	"وعندها فقط علم انه خسر المعركة، فأخرج جنيهاته..
"
60	"والتى لم تنعم بعد بدفء جيبه..
"
61	"ليعدهم للمرة الاخيرة ويستقطع منهم ما يدخره لنفسه..
"
62	"لكن فجأة..
"
63	"تنقض روح على جنيهاته لتختطفها جميعها كقطة برية..
"
64	"وتبتسم فى جزل وهى توليه ظهرها، فيهتف حانقا: -، أنتِ روح أنتِ..!، دِه انتِ طلوع الروح..
"
65	"فينفجر تلاميذه فى نوبة من الضحك الهستيري..
"
66	"والتى توقفت فجأة مثلما بدأت..
"
67	"عندما نظر اليهم شذرا..
"
68	"وأمرهم من جديد، بالتكرار خلفه بصوت عال..
"
69	"رغبة فى أغاظتها: - فَانكِحُوا مَا طَابَ لَكُم مِّنَ النِّسَاءِمَثْنَىٰ وَثُلَاثَ وَرُبَاعَ ۖ ...
"
70	"لتخرج رأسها، من نافذة الغرفة الوحيدة والتى تقع تقريبا فوق رأسه.، وهى تعدل حجابها فوق رأسها
"
71	"، فَإِنْ خِفْتُمْ أَلَّا تَعْدِلُوا فَوَاحِدَةً....
"
72	"ما تكمل الآية يا شيخ عبعزيز، هتفت ضاحكة...
"
73	"-هاعدل، واچيبلك تلاتة يشركوكى الاوضة..
"
74	"قالها رغبة فى إغاظتها..
"
75	"الا انها انفجرت ضاحكة..
"
76	"ضحكة جعلت قلبه يرقص على الرغم من حزنه على جنيهاته الفقيدة، والتى لم يهنأ بها...
"
77	"خرجت لقضاء حاجاتها. فطلب منها ترك ولدهما عامر عند احدى الجارات لأنه سيسافر لينشد فى احدى القرى، وربما يبيت ليلته..
"
78	"قضت حاجاتها و عادت، لتأخذ ولدها والذى وجدته يلعب..
"
79	"فى نفس المكان الذى طالما انتظرت فيه ابيه، الشيخ عبدالعزيز، قبل ان تتزوجه، فقط لتطمئن على رجوعه سالماً.
"
80	"لطالما أحبته، وتمنت ان تقترن به، زوجة وحبيبة، فكلاهما
"
81	"وحيد فى دنياه، لا يملك من حطام الدنيا شيئا..
"
82	"غير قلب يتوق للحب
"
83	"و روح تتمنى الأمان والطمأنينة...
"
84	"ويد تربت بحنان على جراح الايام، وتطرد شبح الوحدة بعيداً..
"
85	"انها لم تنساه...
"
86	"حتى وهى تبتاع طلبات بيتها..
"
87	"كانت تدخر بعض من النقود، لتشترى له ما يحب..
"
88	"الحلاوة الطحينية..
"
89	"التى يعشقها..
"
90	"كانت تستمتع وهى تقدمها له..
"
91	"فتلمع عيونه ببريق طفولى..
"
92	"وينقض عليها، حتى يأتى على أخرها..
"
93	"فتنفجر ضاحكة، وهى ترى وجهه وأصابعه..
"
94	"لا تخلو من أثار تلك الوليمة..
"
95	"التى يشعر بعدها بالسلطنة..
"
96	"كما يأكد هو..
"
97	"دوماً.
"
98	"وضعت الحلاوة الطحينية فى داخل أحد القدور..
"
99	"حتى لا تطالها يد عامر ولدهما، فيقضى عليها..
"
100	"قبل اقتسامها مع ابيه...
"
101	"ثم أغلقت بابها..
"
102	"واحتضنت صغيرها ليناما فى هدوء...
"
103	"تململت فى فراشها وهى تزيد من احتضان ولدها..
"
104	"فلقد كان الجو قارص البرودة، وفتحت عيونها عندما شعرت بحركة، بجوار نافذتها..
"
105	"وباب غرفتها يُفتح..
"
106	"ليطل منه شبح
"
107	"متشح بالسواد..
"
108	"فانتفضت فى ذعر متسائلة: -، مين!؟.
"
109	"فأشاح زوجها بتلك العباءة التى يتلفح بها إتقاء للبرد من على وجهه، فتنفست الصعداء هاتفة، : - فزعتنى يا شيخ عبعزيز...
"
110	"- من نفسى مرة..
"
111	"ما انتِ أديلك أربع سنين من يوم ما عرفتك وأنتِ ملبشة چتتى....
"
112	"فأنفجرت ضاحكة وهى تخرج من الفراش.
"
113	"لتخرج له معشوقته من مرقدها
"
114	"لتجلب له بعض الدفء فى تلك الليلة القارصة البرودة..
"
115	"لكنه اعترض طريقها ليحتضن كفها الدافئة بين أكفة الباردة ليسرى الدفء إلى أوصاله أسرع من البرق...
"
116	"فأبتسمت فى حبور
"
117	"وهى تهمس: - هچبلك الحلاوة، يا شيخ زيزو..
"
118	"- هو فى حلاوة أكتر من كده، يا روح الروح..!، قالها مشاكساً...
"
119	"- ما أنى كنت طلوع الروح، الصبحية وضحكت عليا كُتابك كله..
"
120	"قالتها متصنعة الامتعاض والضيق..
"
121	"- كنت بضحك معاكِ يا بت، متبجيش كئيبة بجى..
"
122	"وأنفرجت أساريرها عندما أخرج لها أحد أصابع العسلية التى تعشقها
"
123	"وهو يستطرد، : - أهو، أدينى بصالحك يا ستى..
"
124	"فقفزت تختطفها كطفلة حققت أحد أروع أحلامها
"
125	"وتندفع لأحضانه بعشق تنعم بدفء قلبه..
"
126	"و روعة أحساسها بقربه...
"
127	"فيميل عليها مقبلاً أياها ثم ينتهى متذوقاً شفتيه وهو يتساءل ناظراً، لعمق عينيها، نظرات ملؤها العبث و الشقاوة...
"
128	"- هو أنتِ جلتيلى الحلاوة فين!؟
"
129	"فهمست ضاحكة في دلال: - شيخ زيزو..!؟.
"
130	"ليهمس بالقرب من مسامعها: - يا روح الشيخ زيزو..
"
131	"لينفجرا ضاحكين
"
132	"و قد شملهما الرضا
"
133	"و غمرتهما السكينة..
"
134	"وغشيتهما الرحمة..
"
135	"تمت
"
1	"تنبه عبدالعزيز و علام لذاك الصراخ القادم من داخل البيت
"
2	"حيث يقف كل منهما مداريا نفسه خلف الأشجار المحيطة بالبيت
"
3	"و انتهزا فرصة تبادل الخفيران النظرات المستفسرة بعد ان وصلهما صوت تلك الصرخات المدوية
"
4	"حتى ان احدهما اندفع يستطلع ما يحدث مما سهل الامر على كل من عبدالعزيز و علام لينقضا على الخفير المنتظر امام باب القاعة الخلفى.
"
5	"و يجهزا عليه ويردوه فاقدا الوعى و يجذبا جسده ليخفياه حتى يعود صاحبه و يفعلا معه المثل..
"
6	"لحظات و تم ما أرادا و استطاعا القضاء على الخفيرين و الولوج الى داخل القاعة فى هدوء مترقب..
"
7	"و ما ان هم عبدالعزيز بالاندفاع لرؤية روح المكومة قرب باب القاعة الرئيسى
"
8	"حتى انفرج الباب مما جعله يتقهقهر فى سرعة محاولا الاختباء من جديد حيث كان ينتظره علام
"
9	"يطالع كل منهما ما يحدث مع دخول ذاك الطاغية المدعو عتمان للقاعة.
"
10	"كاد عبدالعزيز يفقد التحكم فى أعصابه ويندفع اليه منتقما
"
11	"الا ان علام كان الأسبق ليجذبه ليسيطر على رباطة جأشه حتى تحين اللحظة المناسبة..
"
12	"كانت روح قد استعادت وعيها حينما دخل عتمان القاعة
"
13	"و رفعت رأسها قليلا متطلعة اليه فى وهن غير قادرة على الإتيان بأى رد فعل الا الصمت المطبق
"
14	"و التطلع لذاك الحقير بنظرات كالخناجر تتمنى لو تقتله..
"
15	"هتف فيها عتمان: - هااا، مستعدة يا عروسة..
"
16	"أبعت اچيب الجعر بتاعك يطلج و نكتب على طول..
"
17	"جولتى ايه..!؟.
"
18	"كادت ان تبثق على محياه البغيض لكنها تمالكت نفسها فهى قد رأت بأم عينها ماذا فعل بشوق حينما عارضت امر من اوامره..
"
19	"صمتت و هى تبتهل لله رغبة فى الخلاص..
"
20	"لم ينتظر عتمان ردها
"
21	"و هل لها رأى من الاساس لتفصح عنه
"
22	"مما دفعه ليهتف بها: - السكوت علامة الرضا يا عروسة..
"
23	"و ما ان هم بالنداء على خفيره لجلب عبدالعزيز من الزريبة.
"
24	"حتى انتفض علام قابضا على رقبة عتمان مكمما فيه بكفه
"
25	"و بالكف الاخرى يسيطر على ذراعه اليمنى التى حاول ان يخرج بها سلاحه من قلب جلبابه
"
26	"الا ان علام كان الأسرع
"
27	"بينما اندفع عبدالعزيز ملهوفا الى روح يتأكد انها بخير
"
28	"و التى اندفعت اليه بدورها تكاد لا تصدق انها تراه امام ناظريها حقا..
"
29	"ما ان هم عبدالعزيز للعودة لعلام لمساعدته فى القضاء على عتمان و السيطرة عليه.
"
30	"حتى هتف علام بإصرار: - اهرب يا عبعزيز و خد مرتك، ياللاه روح من هنا..
"
31	"هتف عبدالعزيز فى إصرار: - لاااه، كيف اروح
"
32	"و اسيبك ف يد الظالم دِه..!؟.
"
33	"هتف علام من بين اسنانه فى ضيق و هو يحاول السيطرة على جسد عتمان الضخم
"
34	"الذى كان يزوم و يحاول التخلص من سيطرة علام على جسده
"
35	"و الذى كان لحسن الحظ اكثر شبابا و قوة من عتمان: - بجولك روح يا عبعزيز، انى بينى و بين النجس دِه تار و دم..
"
36	"انى عرفت ان هو السبب ف اللى حصل لنرچس اختى..
"
37	"روح يا عبعزيز الله يسترك و سبنى معاه نصطفل و ابعد انت و مرتك، روح بجا، روووح..
"
38	"جذبت روح كف عبدالعزيز و كأنها دبت فيها القوة فجأة
"
39	"و اندفعا من باب القاعة الخلفى
"
40	"قبل ان يسمعا باب القاعة الرئيسيّة يُفتح
"
41	"و لكنهما لم يطلا للخلف ابدا ليعرفا من كان القادم فى تلك الساعة المتأخرة من تلك الليلة الدامية.
"
42	"و لكن كل ما استطاعا تمييزه و هما يخرا عباب ذاك الحقل الملاصق للبيت الكبير مبتعدين
"
43	"هو صوت تلك الطلقة النارية التى اندفعت لتكون نهاية حتمية لأحداث متلاحقة فى ذاك اليوم العجيب
"
44	"و لكى تحثهما على الإسراع عدوا ليبتعدا قدر إمكانهما عن ذاك النجع المشؤوم..
"
45	"انفرج باب القاعة الرئيسى فى نفس تلك اللحظة التى اختفى فيها كل من روح و عبدالعزيز خارج القاعة من بابها الخلفى.
"
46	"ليواجه علام وحده ذاك المصير المجهول الذى ينتظره ما ان انفتح الباب بتلك القوة لتطل منه عيون بندقية ميرى كان يعتقد علام ان من يحملها هو احد الخفراء
"
47	"الذى ادرك الجلبة القادمة من القاعة فقرر الاستطلاع
"
48	"مما جعله يشدد الضغط على فم و ذراع عتمان
"
49	"الذى اصبح الان مع انفراج الباب اكثر عنفا ورغبة فى الخلاص من أسر علام المؤلم
"
50	"و الذى جعل الرعب يدب فى أوصاله على غير العادة..
"
51	"و لكن علام تنهد فى راحة عندما ادرك هوية حامل البندقية
"
52	"و الذى لم يكن سوى شوق..
"
53	"التى دخلت القاعة مترنحة قليلا تقف فى عزم رغما عن ذلك
"
54	"تحمل سلاح ذاك الخفير الذى كان لايزل فاقد الوعى خارج القاعة
"
55	"و لم ينتبه احدهم له او يتنبه انه لايزل يحتضن بندقيته و لم يتركها..
"
56	"تطلع علام الى شوق فى حنين جارف دفعه اليه
"
57	"ذاك الشعور الذى لم يخمد منذ طالعها للمرة الاولى فى احد الافراح.
"
58	"التى كان يحييها مغنيا و صادحا بصوته العذب..
"
59	"كان كلاهما يكن للاخر الكثير من المشاعر التى تمنى ان تكلل بالحلال لكن عتمان كان لهما بالمرصاد ليتزوجها عنوة و رغما عن أنف الجميع
"
60	"لتعيش العذاب ألوان فى بيته
"
61	"اما علام فاندفع يذكرها فى كل حرف يشدو به
"
62	"يتمنى اللقاء بها من جديد..
"
63	"و ها قد أتى ما تمنى على غير انتظار و لكن يا له من لقاء..
"
64	"هى على جانب تحمل سلاحا.
"
65	"و هو على الجانب الاخر يحمل مديته المسلطة الان على رقبة عتمان
"
66	"الذى كان ماثلا بينهما كما كان دوما..
"
67	"هتف علام بلهفة: - شوج..!؟.
"
68	"هتفت بدورها و هى تغلق باب
"
69	"القاعة: - علام..!؟.
"
70	"ايه اللى جابك هنا..!؟.
"
71	"هتف علام فى حقد و هو يشدد أسره لعتمان
"
72	"الذى اصبح يئن الان ألما تحت وطأة يد علام الصلبة.
"
73	"المتشربة بالرغبة فى الانتقام: -چاى اخد بتار اختى نرچس من النچس دِه، جيت اخد بتارى و تارك يا شوج، و مش ماشى الا و انى واخد روحه بيدى..
"
74	"هتفت شوق بذعر و هى لاتزل ترفع البندقية موجهة لعتمان: - لاااه..
"
75	"انت لاااه..
"
76	"لو كان لسه فى و لو معزة جليلة ليا ف جلبك..
"
77	"أوعاك تجتله
"
78	"أوعى يا علام..
"
79	"هتف علام بحنق: - لساتك باجية
"
80	"عليه..!؟.
"
81	"هتفت شوق فى شجن: - لاااه، مبجياش عليه..
"
82	"انا باجية عليك انت يا علام..
"
83	"صرخ علام بصوت مكتوم: - و ايه اللى يضمن لك انه هيسبنى او يسيبك ف حالك لو سبناه دلوجت..
"
84	"و كمان انا مفوتش تارى..
"
85	"و هاخده منيه و لو كان دِه اخر حاچة اعملها ف حياتى..
"
86	"تنهدت شوق فى حزن و هي تترنح من اثر ألمها جراء جراحها التي تحاول مداراتها هامسة: - حياتك تعز علىّ، خسارة يا علام تروح هدر..
"
87	"عشان خاطرى روح و سيبه و عيش حياتك..
"
88	"عيش يا علام، عيش و اتهنى و افتكرنى بالخير.
"
89	"وما ان هم علام بالنطق.
"
90	"حتى فغر فاه عندما ضغطت شوق على زناد بندقيتها
"
91	"لتندفع منها تلك الطلقة النارية التى شقت صدر عتمان بصرخة مكتومة ليتثاقل جسده تدريجيا على ذراع علام فيتركه يهوى ممددا أرضا..
"
92	"ظلل الصمت كلاهما و لم ينبس احدهما بحرف واحد و بينهما ذاك الجسد الذى صمت للأبد..
"
93	"و اخيرا كانت شوق هى من قطع ذاك الصمت الصاخب بينهما
"
94	"لتهمس برجاء: - روح يا علام، روح عشان خاطر شوج..
"
95	"روح و مترجعش البلد دى تانى..
"
96	"و افتكرنى لما تعدى من هنا..
"
97	"و جول كان ليا شوج
"
98	"بس الشوج ما كان ليا..
"
99	"ترنحت فى وهن و كأنما فقدت قوتها التى كانت تدعيها بعد تلك الجلدات الحارقة التى نالتها من سوط عتمان
"
100	"مما جعله يندفع إليها مسندا إياها قبل ان تسقط أرضا و هو يهتف فيها: - مش هسيبك، هاتاجى معاى..
"
101	"همست به وهى تدفعه بعيدا عنها: - لااه، معدش ينفع يا علام..
"
102	"سكتنا مبجتش واحدة..
"
103	"روح لو بتعز شوج، روح يا وچعى..
"
104	"و دفعت به محاولة إبعاده.
"
105	"لكنه تشبث بها
"
106	"و هى تلتقط أنفاسها في تتابع و تنظر اليه نظرة كانت تحمل الكثير من الأحلام الضائعة التي لم تتحقق
"
107	"و أخيرا سقط ذراعها و قد فارقتها روحها كما تمنت منذ اللحظة الأولى التي رأته فيها..
"
108	"رحلت بين ذراعيه..
"
1	"انتهى الزفاف على احسن ما يكون
"
2	"و نام النجع في فرحة بزواج بن العمدة عتمان
"
3	"و بدأت الأنوار تخفت و يرحل كل لموضعه الطبيعى..
"
4	"و بدا كم كان الظلام منيرا بفضل كل تلك الأنوار و الزينات التي بدأت تغمض عيونها و تُغلق إجباريا بعد انتهاء دورها في تلك الليلة السعيدة..
"
5	"تأبطت روح ذراع زوجها الشيخ عبدالعزيز الذى كان منتشيا بفعل استحسان الجمهور و السميعة لصوته العذب و إنشاده الذى يشفى العليل على حد قولهم..
"
6	"كان كلاهما يسير الهوينى مرهقا لا يعلم ما عليهما فعله في تلك اللحظة
"
7	"والظلام لازال مخيما على النجع
"
8	"كخيمة معتمة لا رتق فيها ينذر بحلول النهار قريبا..
"
9	"همست روح بنبرة واهنة: - هنروح فين دلوجت يا شيخ عبعزيز..!؟.
"
10	"همس عبدالعزيز مؤكدا: - يعنى تفتكرى هنروح فين..!؟، هنستنى الساعتين الباجيين ع الفچر
"
11	"و ناخد اى حاچة من ع الطريج توصلنا نچعنا..
"
12	"همست روح بحسرة: - بس انى تعبانة جووى يا شيخ..!.
"
13	"هتف بغيظ: - ما انى جلت لك هايبجى تعب عليكِ مجيتك معاي
"
14	"و انتِ اللى ركبتى دماغك..
"
15	"و انا مجدرتش ارفض لك طلب يا بت الناس..
"
16	"تشبثت بذراعه هامسة: - تسلم لى يا شيخ، اتعب كد كِده عشر مرات بس اشوفك و انت بتنشد و الناس فرحانة بيك، و بعدين هو دِه فرح يتفوت برضك..!.
"
17	"دِه و لا ألف ليلة و ليلة..
"
18	"ربت على كتفها مبتسماً و هما يسيرا باتجاه تعريشة من خوص
"
19	"ليجلسا بقربها ما بقى لهما..
"
20	"و ما ان هم كلاهما بتناول أنفاسه.
"
21	"حتى اندفع باتجاههما عدد من خفراء العمدة عتمان
"
22	"والذين أحاطوا بهما في سرعة
"
23	"و هتف احدهما بصوت جهورى لشيخ الخفراء مصلحى الذى كان في المؤخرة يتبعهم مؤكدا: - اهم يا شيخ الغفر، مسكناهم..
"
24	"اندفع عبدالعزيز ناهضا في انتفاضة مداريا روح خلف ظهره
"
25	"و التي انتفضت بدورها تحتمى به
"
26	"و هو يهتف في غضب: - مسكت مين يا مخبل انت..!؟.
"
27	"انت متعرفش انى مين ولا ايه..!؟.
"
28	"هتف شيخ الخفراء مصلحى.
"
29	"و الذى وصل في تلك اللحظة مواجها عبدالعزيز: - لاه، عارفين كويس و عشان كِده جايين ناخدك..
"
30	"العمدة عتمان هو اللى امرنا نجيبك لحد عِنديه..
"
31	"هتف عبدالعزيز في توجس: - ليه!؟، انا خدت اچرتى و عِملت اللى علي و الحمد لله..
"
32	"جذبه مصلحى من ذراعه هاتفا في نفاذ صبر: - تعال معاي و بلاها كتر حديت.
"
33	"تجمع الخفراء لجذب الشيخ عبدالعزيز بالقوة و لم يستطع مقاومتهم بالتأكيد.
"
34	"و تبعته روح مولولة في ذعر على زوجها الذى لم يتسنى لهما الوقت للإحتفال بنجاحه في احياء الليلة
"
35	"و التي يبدو انها لم تنتهي..
"
36	"و لن تنتهي على خير ابدا..
"
37	"صرخ الشيخ عبدالعزيز هاتفا في حنق و هو يُدفع به داخل احدى قاعات دار العمدة: - ايه اللى حصل لكل دِه..!؟، انى عِملت ايه..!؟.
"
38	"دُفع بروح عقبه ليتلقفها بين ذراعيه قبل ان تسقط أرضا جراء دفعها بيد احد الخفراء.
"
39	"و الذى كان الشيخ عبدالعزيز في سبيله للانقضاض عليه بسبب فعلته مع زوجه الا ان ذاك الخفير كان الأسبق وأغلق باب القاعة بسرعة و قوة مانعا عبدالعزيز من نيل ثأره..
"
40	"عاد عبدالعزيز مسرعا لروح ليطمئن على حالها بعد ان وجدها تجلس في استكانة تلتقط أنفاسها في تعاقب يتصبب من جبينها العرق و ملامحها
"
41	"تحمل هلع و ذعرا جعله يشفق عليها رابتا على كتفها في حنو
"
42	"و لم يتفوه بكلمة، لانه يجهل بحق سبب ما يحدث لهما..
"
43	"لحظات مرت و فجأة انفرج الباب مدفوعا بقوة من قبل احد الخفراء ليدخل العمدة عتمان في خطوات بطيئة واثقة ليقف امام كل من عبدالعزيز و روح.
"
44	"قبل ان يشير لأحد الخفراء دون ان يحيد بناظريه عنهما والذى كان يقف خلفه ليتقدم
"
45	"هاتفا به مشيرا لعبدالعزيز: - فتشه و طلع كل اللى معاه..
"
46	"هم عبدالعزيز بالهتاف في ثورة و غضب واضحين الا ان الخفير اخرسه بضربة من عقب بندقيته الميري أسقطته أرضا ليجهز عليه عابثا بملابسه مفتشا إياها.
"
47	"و الشيخ عبدالعزيز يتأوه في ألم غير قادر على دفعه و الزود عن نفسه، بينما تلاحقت شهقات روح الباكية على حالها و حال زوجها الذى لم تعرف حتى الان ما جريرته التي ارتكبها و التي دفعت بالعمدة لمعاملتهما بهذا الشكل..
"
48	"أخيرا نهض الخفير مبتعدا عن الشيخ عبدالعزيز هاتفا بنبرة منتصرة: - اهى يا جناب العمدة، اهى..
"
49	"و تقدم معطيا للعمدة ساعة ذهبية وضعها في كفه الممدودة و التي تطلع اليها لثوان متحققا قبل ان يعيد نظره مرة أخرى لعبدالعزيز و زوجه و اللذان كان كلاهما وجهه يحاكى وجوه الموتى شحوبا..
"
50	"هتف العمدة و هو يحرك تلك الساعة الذهبية بسلسالها ذات اليمين و ذات الشمال في تشفى: - چت لك منين الساعة دى يا شيخ عبدالعزيز..!؟.
"
51	"بجى دى اخرتها..
"
52	"ادخلك دارى و تسرجنى..!؟.
"
53	"هتف الشيخ عبدالعزيز في نبرة تملؤها الصدمة: - اقسم بالله يا عمدة ما اعرف ايه دى..!؟.
"
54	"و لا كيف چت ف جيبى..!؟.
"
55	"و لا دى ساعة مين من الأساس..!؟.
"
56	"هتف العمدة ساخرا: - صادج يا شيخ، صادج..
"
57	"هى چت لعنديك وحديها
"
58	"و لا..!.
"
59	"و صمت لثوان متطلعا لروح بنظرات ثاقبة ثم استطرد: - و لا حرمكم المصون..
"
60	"كان ليها دور ف اللعبة دى..!؟.
"
61	"هتف عبدالعزيز يزود عن روح التي اندفعت تحتمى به من نظرات العمدة الحقيرة المصوبة باتجاهها بلا اى قدر من حياء: - لاااه، مرتى ملهاش صالح..
"
62	"و لا انى كمان ليا صالح بالساعة دى، و لا اعرف كيف وصلت لچيبى..
"
63	"انا راجل اعرف ربنا و حامل كتابه
"
64	"و مجبلش لا على نفسى او دارى الحرام..
"
65	"انفجر العمدة ضاحكا في سخرية ضحكة طويلة مقيتة و أخيرا هتف في استهزاء: - اه، معلوم، بس دلوجت هي كانت ف جيبك..
"
66	"يعنى محدش سرجها غيرك..
"
67	"و انت متعرفش يعنى ايه تتچرأ و تسرج العمدة عتمان
"
68	"يا چربوع انت..!؟.
"
69	"و اندفع العمدة مغادرا و هو يأمر الغفر في غضب هادر: - خدوه و اربطوه ف الزَريبة لحد ما نشوف ايه اللى هنعمله وياه..
"
70	"و مرته سيبوها ف الجاعة و اجفلوها عليها..
"
71	"اندفع الخفراء لتنفيذ أوامر سيدهم لينتزعوا الشيخ عبدالعزيز بعيدا عن روحه..
"
72	"و التي صرخت في لوعة و هي ترى روحها متمثلة فيه..
"
73	"تغادرها مبتعدة بابتعاده عنها..
"
1	"كعادته مر الشيخ عبدالعزيز بقلب المقابر حتى يصل لحجرته في أطرافها و هو يسلى نفسه بالإنشاد او قراءة بعض آيات الذكر الحكيم، و ها قد وصل لأعتاب حجرته دون ان ينال وصلة الفزع اليومي من جارته العزيزة روح، ثم تذكر انه في الواقع لم يحصل على نوبات فزعه منها منذ ثلاث ليال بالتمام و الكمال، ترى ماذا حدث حتى تكف عن تلك النوبات التي يعترف انه رغم ضيقه منها الا انه يشتاقها على غير العادة..
"
2	"تنهد في حسرة و هو يتذكر جارته البهية الطلّة، روح، تلك الفتاة الفقيرة الوحيدة والتى طالما انتظرت عودته لتطمئن على سلامته وتعطيه بعض مما تجود به من صنع يدها، كان يعلم انها تحبه وتتمناه زوجا لكن هو يحاول ان يغلق ذلك الباب بألف مفتاح وكيف له ان يفكر فى الزواج وهو رجل على باب الله يجد قوت يومه بالضالين وأحيانا لا يجد، ولولا ما يجود به اهل المتوفين من عطايا عليه لقراءته بعض آيات القرآن الكريم او ما يتحصل عليه من الإنشاد فى بعض المناسبات او الموالد ما أستطاع إطعام نفسه فكيف اذن يبتلى زوجة وأولاد بمثل تلك الحياة المقفرة، هو لا ينكر ان نفسه تشتاق لذلك الوليف الذى يؤنس وحدته ويرتاح معه ويكون نصفه الاخر، ان نفسه تهفو الى من يحبه ويحمل همه ويرعاه، هو لم يعدم النساء فى حياته، لكنه لا يريد كل النساء، يريد امرأة واحدة فقط، امرأة تحبه حقا لتتحمل معه حياتهما الوعرة وتهون عليه ما يلاقى من نوائب الدهر وتقلباته، انه يشتاق لروحه الاخرى، وفى هذه اللحظة قفزت صورة روح فى مخيلته، انه قلق حقا فلليلة الثالثة على التوالى لا تُمارس جارته الحسناء عادتها فى إفزاعه وتمنى ان تكون بخير، لكن الهواجس تلاعبت برأسه فترك غرفته وسلك طريقه حيث غرفتها، وطرق بابها فى رفق مناديا: - روح، انتِ يا بت يا روح.
"
3	"، لم يتلقى اجابة الا انين خافت...
"
4	"عاود دق الباب وهو يشعر بقلق بالغ : -انتِ جوه يا بت!؟، ردى..
"
5	"فتحت الباب وهى تترنح متألمة: - شيخ عبعزيز، هتفت فى فرحة غير مصدقة و هي تتطلع اليه يقف على بابها
"
6	"-فى ايه!، سأل فى لوعة، و استطرد و هو يتطلع لملامحها الندية زابلة، شكلك تعبانة..!
"
7	"هتفت في وهن غير قادرة على الوقوف لأكثر من ذلك فجلست على طرف اريكتها في تعب: -انا بموت يا شيخ عبعزيز.
"
8	"هتف في ذعر: - لا بعد الشر عليكِ تموتى ايه، دلوجتى أعملك شوية نعناع هتجومى بعدها زى الحصان.
"
9	"-هتعملهولى بيدك يا شيخ زيزوو، قالتها فى سعادة رغم وهنها..
"
10	"هتف محاولا مشاكستها و اضحاكها و هو يتوجه الى ذاك الموقد البدائى ليصنع لها كوب من النعناع: - جلتى ايه..!؟، شيخ زيزو..!؟، وچايه تجوليها وانتى بتموتى..!، كانت فين بدل شيخ عبعزيز اللى بتسرعينى بيها كل ليلة!، آه يا كئيبة...
"
11	"ابتسمت فى وهن، فعشق ابتسامتها الرقيقة فقال مستطرداً: - جلجت عليكِ، و اتوحشت فزعتك ليا كل ليلة، يا مفزعة
"
12	"ضحكت فى دلال وقالت: - صحيح يا شيخ عبعزيز!؟
"
13	"- صحيح ايه!؟، سأل متصنعا عدم الفهم.
"
14	"- اتوحشتنى!؟، سألت في دلال
"
15	"-هو مش بالظبط يعنى!؟
"
16	"أجاب فى مكر، ثم استطرد عندما وجد خيبة الامل ترتسم على وجهها الصبوح رغم شحوب المرض، اتوحشت انك تفزعينى وانت واجفة فى عز البرد علشان تطمنى عليا، اتوحشت فولك النابت اللى بتدهونى وتحرمى نفسك منيه، عايزة حج ربنا، ايوه اتوحشتك
"
17	"ابتسمت فى خجل، وهى لا تصدق ما تسمع، نظر اليها فى حب يستشعره بقوة وللمرة الاولى يعترف به لنفسه، لكنه لم يكتفى بذلك الاعتراف لنفسه بل صرح بما هو اكثر قائلا: - انا رايدك يا روح...
"
18	"تتچوزينى!؟
"
19	"فغرت فاها فى صدمة ولم تجب، فرد هو فى سخرية لمظهرها المصدوم : - لاااه، بالشكل اللى انى شايفه دِه، هغير رأيي.
"
20	"انتفضت كمن لدغته عقربة وأغلقت فمها بسرعة قائلة: - لاااه خلاص انى حلوة اهو، وموافجة كمااان.
"
21	"انفجر ضاحكا ثم هتف ساخراً -ايه دِه، انتِ مصدجتى يا بت، طب جولى هفكر الاول وأدللى زى البنات ما بيعملوا يا فجرية، وضحك من جديد.
"
22	"هتفت هي في ثقة: - أفكِر ايه!؟، هو انت تتعيب يا شيخ عبعزيز، دِه انت سيد الرجالة.
"
23	"هتف و قد انتفخت أوداجه من مدحها في شخصه: - شكلك هاتنفعى معايا يا بت، اااايون، انفخى كده وعظمى فيا على طووول.
"
24	"استطردت هى فى حماس منقطع النظير بعد كلماته المشجعة لها: - امال ايه!، هو أنت فى زيك يا شيخ عبعزيز، دِه انت سيد الناس كليها، وكماان، حافظ كتاب ربنا.
"
25	"انتشى الشيخ عبدالعزيز ثم تحدث أخيرا بعد وصلة من المديح المحترم قائلا: -خلاص يبجى كتب الكتاب بعد اسبوع باذن الله.
"
26	"تسألت روح منتفضة في سعادة: - و النبى صحيح..!؟.
"
27	"ضحك فى حبور هاتفا فيها: - يا بت انتِ مش كنتِ بتموتى من شوية..!؟، ردت فيكِ الروح فچأة!
"
28	"أجابت فى خجل ودلال: - الله، فرحانة، هابجى معاك طول عمرى بعد اسبوع يا شيخ زيزوو.
"
29	"طار عقل الشيخ زيزوو لدلالها فهتف فى سعادة معلنا: - طب وعشان الشيخ زيزو اللى جلتيها دى، هخلى كتب الكتاب بعد يومين، ثم استطرد فى صوت خافت، وربنا معاي بجى.
"
30	"فأطلقت هى زغرودة مجلجلة فجأة افزعته كالعادة وكانت أعجب ما يمكن ان تسمعه هناك، حيث الموت يعانق الحياة...
"
31	"اجتمع النسوة لتجهيز العروس و بدأ الطبل و الرقص إيذانا بذهاب العروس لبيت زوجها او بالأدق حجرة زوجها وتركها لحجرتها التي كانت تجمعها ووحدتها، من اليوم لا وحدة و لا حزن، ستعيش في كنفه ترعاه و يحفظها، ستكون له الحضن الدافئ و يكون لها سندا و ظهرا..
"
32	"انطلقت الزغاريد من جديد ما ان أعلن الرجال ان كتب الكتاب قد تم..
"
33	"غابت في خيالاتها الوردية، الان أصبحت زوجته امام الله و الناس، اليوم هي توأم روحه و شريكة حياته..
"
34	"حملت كل ما لها و تقاسمته معه في حجرته، اريكتها الخشبية ضمتها على أريكته ليكونا فراش واحد يجمعهما الليلة و كل ليلة معا، حللها النحاسية و مائدتها العرجاء و حصيرتها المهترئة، و أخيرا حملت ملابسها القليلة التي ما استطاعت ان تضيف عليها الجديد كعادة العرائس، لكنها أبت ان تطل عليه الليلة بالذات بما لا يليق..
"
35	"فصنعت لنفسها قميصا من قماش ناعم نوعا ما أهدته اليها النسوة متى علمن بنبأ زفافها السريع، لتسهر عليه الليل بطوله تنسجه بمحبة و كل غرزة فيه تصنع املا فى حياة تتمنى ان تسعد بها في ظله..
"
36	"ظل ذاك الرجل الصعيدى حامل كتاب الله، الذى ما رأت منه قط الا ما جعلها تتعلق به اكثر، منذ ان قدم من بلاده ليعيش هنا في نجعهم بالقرب منها، و قد تعلق به قلبها، لتسعد أخيرا بخطبته لها، و اليوم أصبحت زوجه، تحركت بقدم متخشبة على قدر الفرحة التي تملأ قلبها، على قدر الرهبة التي تعتريها كلما علت الزغاريد إيذانا بأقترابه من حجرتها الفارغة تقريبا الا من بعض الحصر المستعارة لتجلس عليها النسوة مجتمعات ليسعدوها بغنائهن و رقصهن قبل ان يأتي عريسها لاصطحابها لعشهم السعيد..
"
37	"وصل أخيرا و طل على دنياها لتختفى اى معالم أخرى سوى مرأه و قد ارتدى تلك الجبة و القفطان والعمامة و الذين لا يرتديهم الا في المناسبات الفاخرة، و هل هناك مناسبة تليق بهم اكثر من يوم زواجه!؟
"
38	"تناول كفها الباردة لتتأبط ذراعه و يسير بها باتجاه غرفته، غرفتهما، حتى اذا ما وصلاها علت الزغاريد مرة أخرى، ليتركها تدخل و يبدأ هو في وداع النسوة و الرجال شاكرا إياهم على مساعداتهم و حضورهم و ما ان رحل اخرهم حتى تنهد مغلقا الباب خلفه و هو يدلف الى الغرفة..
"
39	"توقف لحظات يتطلع لتلك التي انارت الغرفة بطلتها و حضورها و تساءل هل فعل الصواب حين طلب الزواج منها..!؟، هل ظلمها بذاك الطلب و هو يعلم اى حياة يعيش!؟.
"
40	"هل ستسطيع ان تتحمل تلك الحياة المقفرة
"
41	"و التي لا يملك سواها ليقدمه لها..!؟.
"
42	"كثير من الأسئلة دارت بخلده لحظتها لكنه ادرك انها أسئلة متأخرة عن أوانها و لا سبيل للإجابة عليها الان الا بالتجربة..
"
43	"تقدم منها ليجلس جوارها على طرف الفراش هامسا في صوت متحشرج: - ازيك يا عروسة !؟.
"
44	"همست في تلعثم: - بخير طول ما انت بخير يا شيخ عبعزيز..
"
45	"ابتسم لردها و تشجع ليقترب اكثر مادا كفه ليتسلم كفها الملقى في حجرها ليحتضنه بين كفيه لتضطرب هي في مجلسها و لا تقوى على رفع نظراتها اليه و قد علقتها بنقطة بعيدة على ارض الغرفة ..
"
46	"مد كفه ليدير وجهها اليه و ينظر لعمق عينيها من خلال تلك الغلالة الرقيقة من التل التي كانت تغطى وجهها الذى ما زال يشع نقاء و براءة من خلفه منيرا الغرفة بذاك البهاء الذى اصبح له وحده، مد كفيه و قد ترك كفها ليرفع عنها نقابها الشفاف متطلعا لملامح وجهها الصبوح الذى يغمره الوردى خجلا و حياءً، ليعاود احتضان كفها من جديد و هو يغمر وجهها بالنظرات يستزيد من حسنه، و أخيرا همس لها: - عايز اجولك كلمتين، تحطيهم حلجة ف ودنك يا بت الناس..
"
47	"تطلعت اليه متعجبة و لكنها أنصتت دون ان تقاطعه و اومأت برأسها تستحثه على الكلام
"
48	"حينها استطرد قائلا: - انى راچل على باب الله، رزجى على كدى، يعنى يوم هيكون فيه و يوم مفيش، عايزك تكونى معاي على الحلوة و المرة، تكونى معاي ع الدنيا، متكونيش معاها علي..
"
49	"صمت للحظة ثم استطرد و هو يضم كفها اكثر بين كفيه: - انى وحدانى، و انت كمان وحدانية، يعنى دلوجت ملناش الا بعض، مش عايز الا دعواتك ف ضهرى و انا عمرى ما هكون الا سند و ضهر ليكِ، هكون سترك و غطاكِ ف بردك و هكون نسمة الهوا ف صيفك، تجبلينى على الشروط دى يا بت الناس، و لا في حاچة مش عجباكِ..
"
50	"دمعت عيناها و همست في محبة: - اجبل يا شيخ، اجبل، و انا عايزة ايه من الدنيا غير كِده، بس في طلب واحد عيزاه منيك...
"
51	"أكد في ثقة: - اطلبى لو أجدر مش هتأخر..
"
52	"همست و هي تنظر لعينيه في سعادة: - عايزة مهرى يا شيخ عبعزيز..
"
53	"زم ما بين حاجبيه
"
54	"وهمس بضيق: - بدأنا الطلبات، يا بت الناس ما انتِ عارفة البير و غطاه، لو بيدى كنت تجلتك بالدهب، لكن..
"
55	"وضعت كفها على شفتيه ليتوقف عن استطراده في الحديث هامسة: - مهرى انك تحفظنى القرآن يا شيخنا..
"
56	"ابتسم في حبور و هو يضم كفها لشفتيه مقبلا إياه في فرحة غامرة ليهتف في نبرة مازحة هاتفا: - اذا كان على كِده من عنايا، و خدى كمان اهو الجسط الاول..
"
57	"و همس بجوار اذنيها بأية كريمة كانت العربون الأول لمهرها: - وَمِنْ آيَاتِهِ أَنْ خَلَقَ لَكُم مِّنْ أَنفُسِكُمْ أَزْوَاجًا لِّتَسْكُنُوا إِلَيْهَا وَجَعَلَ بَيْنَكُم مَّوَدَّةً وَرَحْمَةً ۚ إِنَّ فِي ذَٰلِكَ لَآيَاتٍ لِّقَوْمٍ يَتَفَكَّرُونَ (21).
"
58	"و جذبها بين ذراعيه لتحتمى بينهما من الزمن ونوائبه...
"
