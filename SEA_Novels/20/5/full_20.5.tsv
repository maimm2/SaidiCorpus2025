line	text
1	"اندفع بواب فيلا مندور للداخل مهرولا فى ذعر هاتفا:- يا زكريا بيه.. يا زكريا بيه..
"
2	"الا ان حمزة كان الأسبق للوصول اليه فقد كان بالفعل فى الحديقة الخلفية الملحق بها جناحه و هتف فى تعجب للبواب:- خير يا عم متولى.. ايه فى !؟.. بتنادم ليه على عمى كِده و انت عارف انه مش موچود من اساسه !؟..
"
3	"توجه اليه البواب العجوز هاتفا فى اضطراب:- ألحج يا حمزة بيه.. البوليس بره عايزك..
"
4	"هتف حمزة متعجبا:- عايزنى انا!؟..طب دخلهم نشوف فى ايه.. اكيد فى سوء تفاهم..
"
5	"اندفع البواب ينفذ ما امره به حمزة الذى سار خلفه و لم يكن يدرك ان هتافات البواب العجوز قد وصلت لقاطنى الفيلا لتظهر هدير و زينة على أعتابها فى ترقب..
"
6	"اندفع الضابط و خلفه بعض العساكر و ما ان طالعهم مرأى حمزة حتى هتف الضابط فى خشونة:- انت الباشمهندس حمزة سليم الهوارى!؟..
"
7	"اكد حمزة فى ثقة:- ايوه انا.. خير يا حضرة الظابط!؟..
"
8	"هتف الضابط:- للاسف مش خير يا باشمهندس.. انت مطلوب القبض عليك فى قضية تهريب مخدرات ضمن الشحنة اللى جاية بأسمك ف المينا..
"
9	"هتف حمزة فى صدمة:- مخدرات!؟.. مخدرات ايه !؟.. اكيد فى لبس حضرتك.. دى شحنة أدوات و معدات انشاء.. اكيد فى حاچة غلط.
"
10	"اشار الضابط لعساكره ليتجمعوا حول حمزة و هتف زاجرا:- الكلام ده تقوله ف النيابة.. اتفضل معانا..
"
11	"ما ان هم العساكر بجذب حمزة خلفهم حتى اندفعت هدير صارخة فيهم:- انتم واخدينه على فين !؟.. حمزة مش ممكن يعمل كده !؟.. ده كدب.. اكيد فى حاجة غلط.. سيبوه..
"
12	"زمجر حمزة هاتفا فيها:- هدييير.. اطلعى على فوج.. و اكيد فى سوء تفاهم ف الموضوع.. كلمى عمى و شوفى ممكن يعمل ايه..
"
13	"هتفت هدير صارخة:- مش هسيبهم يخدوك.. انت معملتش حاجة.. انا متاكدة.. انت مش ممكن تعمل اللى بيقولوا عليه ده..
"
14	"و صرخت من جديد فى العساكر:- بقولكم سيبوه.. و الله ده برئ.. حمزة مش ممكن يعمل كده ابدا..
"
15	"هتف حمزة صارخا و لكن هذه المرة فى زينة زوجة عمه التى كانت تقف فى اضطراب لا تعلم ما عليها فعله:- يا مرت عمى.. خدى هدير على فوج.. و كلمى عمى ضرورى ياچى مع المحامى يشوف فى ايه..
"
16	"اومأت زينة برأسها ايجابا فى سرعة و اندفعت تجذب ابنتها عنوة بعيدا عن طريق العساكر.. لكن الاخيرة تشبثت بذراع بن عمها صارخة فى لوعة و هم يجذبوه بعيدا..
"
17	"لم تستطع المقاومة اكثر و يدها تنسل رغما عنها من تشبثها المستميت بذراعه و سقطت صارخة مرة اخيرة باسمه و هو يبتعد عن ناظريها لتغيم الدنيا امام عينيها و تتحول للون قاتم بطعم الوجع و هى تسقط منتحبة بين ذراعى أمها..
"
18	"اندفع باسل كالعادة فى لهفة صاعدا شقته ليتلق وصلة السخرية المعتادة من امه و اخته على سرعته فى الصعود للشقة بهذه اللهفة حتى انهم ما عادوا يرونه او يجالسونه كالسابق..
"
19	"تجاهل سخريتهما التى اعتادها و تناهى لمسامعه صوت قهقهاتهما التى خبت الان و هو يدلف لشقته يبحث عنها بعينيه مشتاقا لمطالعة محياها الا انه لم يجدها تجلس فى موضعها المحبب الذى تحتله دوما حينما تستغرق فى مطالعة احد كتب القانون او فحص أوراق احدى قضاياها..
"
20	"اندفع باحثا عنها فى همة حتى وجدها تقف بالشرفة فى تيه و لم تدرك حضوره بعد.. اقترب منها فى خفة و اطبق على خصرها مقربا إياها من صدره جاذبا جسدها للداخل بعيدا عن الشرفة لتنتفض هى شاهقة فى صدمة و استدارت لتطالع محياه الباسم فى سعادة..
"
21	"الا انه قطب جبينه فى تساؤل و هو يرى وجهها تغرقه الدموع و هتف و هو يقربها اليه من جديد هامسا:- ايه فى يا سندس !؟.. مش بكفياكِ يا بنت الناس!؟..
"
22	"شهقت من جديد باكية:- مش بأيدى يا باثل..
"
23	"ضمها الى صدره هامسا:- انتِ رحتى السرايا النهاردة.. صح !؟..
"
24	"اومأت برأسها الملقاة على كتفه ايجابا... كان يعرف انها تأتى بهذا الحال السئ ما ان تعود من زيارة اخيها ماجد بعد حادثة بتر قدمه..
"
25	"تنهد فى إشفاق هامسا:- خبر ايه يا سندس !؟.. ده انتِ مؤمنة بقضاء ربنا.. و الحمد لله انه حى يرزق
"
26	"و كلها ابتلاءات و ماچد راچل و هيجوم منيها اجوى م الاول و ابجى شوفى.. كلام چوزك ما ينزلش الارض ابداااا..
"
27	"و رفع رأسها من على كتفه و احتضن وجهها بين كفيه هامسا:- مش عايز اشوفك زعلانة تانى..
"
28	"و انحنى يقبل وجنتيها موضع خيط الدموع و رفع رأسه ناظرا اليها فى تعجب و هو يتحسس شفتيه بلسانه هاتفا فى مزاح:- انا جولت التعليم دِه ممنوش فايدة محدش صدجنى..
"
29	"عقدت ما بين حاجبيها و هتفت متعجبة بدورها:- ليه بقى ملوش فايدة..هاا !
"
30	"هتف فى غيظ:- هم مش جالوا لنا ف المدرسة ان الدموع دى طعمها زى المِلح..
"
31	"اكدت بإيماءة من رأسها ليهمس و هو يقربها اليه مصرحا بعبث:- أمال دموعك ليه طعمها سكر..
"
32	"و هم بالتجربة من جديد و هى تقهقه على افعاله ليؤكد و هو يتحسس شفتيه بلسانه مؤكدا:- و النعمة يا جدعااان سكررر..
"
33	"لتعاود قهقهاتها من جديد على مزاحه الذى نجح فى اخراجها من حزنها على حال اخيها..
"
34	"دفع ناصر بضلفتى نافذته على مصرعيها يتنسم بعض من هواء الخريف البارد نسبيا و تلك الأنغام تتهادى الى مسامعه من مقهى ابيه.
"
35	"كان الوقت قبيل المغرب و الحركة بقلب الحارة خفت وطأتها قليلا مما ساعده على سماع صوت ام كلثوم يسرى شجيا:-
"
36	"بعيد عنك.. حياتى عذاب..
"
37	"متبعدنيش بعيد عنك..
"
38	"تنهد في نفاذ صبر فما عاد قادرًا على
"
39	"البقاء بعيدا عنها اكثر من هذا.. ان ما يعيشه الان لهو العذاب بحد ذاته..
"
40	"انه يشقى بهذا الحب منذ شب عن الطوق و ادرك انه يهوى تلك الصغيرة ربيبته و ابنة عمته..
"
41	"و حتى هذه اللحظة و هو زوجها شرعا و قانونا لازال يعانى جراء إخفائه ذاك الهوى بين جنبات صدره و لم يبح به لمخلوق ابدا..
"
42	"لكن هذا يكفيه.. بل اكثر من كافِ.. سيناديها من الأسفل حيث تجالس امه كما هي العادة و يخبرها انه يريدها و يتمناها كما لم يتمن امرأة بحياته..
"
43	"سيعترف أخيرا بحبه لها الذى ادماه ليال طويلة و أورثه السهد و الوجع..
"
44	"هم بالاندفاع خارج حجرته الا انه سمع صوت مفتاح يفتح باب الشقة و يجدها تدخل و هي تحمل بعض الأغراض.. خرج من غرفته متقدما نحوها يحملهم عنها و يضعهم جانبا على احدى الطاولات.. و يعود ليستدير لمواجهتها و تلك الكلمات على لسانه تجعله مشوش غير قادر على التركيز و لا يعلم كيف يبدأ..
"
45	"اقترب منها من جديد محاولا ان ينطق بحرف مما عزم على أخبارها إياه لكن تلك النظرات التي رمقته بها مستفسرة جعلته يقف أشبه بصنم و كانت هي المبادرة بالحديث مشيرة لباب الخروج:- خالى طالبك..
"
46	"بيقولك انزل ضرورى عشان واحد من زمايل الشهيد نادر تحت و عايزك..
"
47	"هتف ناصر متعجبا:- عايزنى انا..!؟
"
48	"أكدت بإيماءة من رأسها ليتنهد في ضيق و قد شعر ان كل ما حوله يتأمر ليبعده عنها قسرا..
"
49	"اندفع خارج الشقة هابطا الدرج لشقة ابيه و الذى وجد بابها مشرع.. ألقى التحية على امه التي كانت تجلس بأحد الأركان المعتادة لها و طرق باب غرفة الصالون و دلف للغرفة ملقيا التحية على ابيه و ذاك الضيف الذى لم يكن سوى عامر رفيق نادر الذى كان يغادر معه للكتيبة في نفس العربة و الذى يقطن بالقرب من هنا..
"
50	"تبادلا العزاء في فقيدهما الغالى و أخيرا أشار رفيق نادر لناصر بطرف خفى حتى يفهم انه يريده على انفراد.. تلقى ناصر الرسالة فهتف و هو ينهض مشيرا للضيف:- طب بص يا معلم.. انا نازل ع القهوة مع عامر و ابقى حصلنا..
"
51	"اكد خميس:- و ماله يا بنى.. و تسلم مجيتك يا عامر يا بنى.. صاحب واجب.. و الف سلامة عليك.. انا عارف انك اتصبت و ده اللى كان سبب تأخيرك عننا..
"
52	"هتف عامر:- الله يسلمك يا معلم و الشهيد نادر كان اكتر من اخ..
"
53	"اندفع كلاهما ناصر و عامر ليغادرا بيت المعلم خميس و ما هي الا لحظات حتى كانا يحتلان طاولة منعزلة قليلا على مقهى الشمندورة.. جلسا للحظات فى صمت حتى هتف عامر:- كويس انك خدت بالك انى عايزك لوحدك.. انت ليك عندى أمانة
"
54	"هتف ناصر متعجبا:- أمانة ايه.!؟..
"
55	"اخرج عامر ظرفا مغلقا مطويا و سلمه لناصر هاتفا بصوت متحشرج تأثرا:- ده جواب كان نادر مسلمهولى عشان أوصله ليك.. بس للأسف ملحقتش.. أتلغت اجازتى و هو نسيه معايا و حصل اللى حصل بعدها.. هو كان مأكد عليا انى مسلمهوش لحد غيرك.. عشان كده كنت عايز اقابلك لوحدنا و اديهولك..
"
56	"تطلع ناصر لذاك الظرف المجعد الذى يطويه بأحضان كفه و هو يتلمس به رائحة أخيه الراحل.. دمعت عيناه و لم ينطق حرفا و كذلك عامر و الذى هب مستأذنا ليهتف به ناصر:- على فين لسه مقعدناش سوا..
"
57	"هتف عامر:- معلش عشان راجع وحدتى..
"
58	"هتف ناصر متعجبا:- راجع و انت لسه بتتعالج!؟..
"
59	"هتف عامر فى عزم:- اه راجع و يا احصل نادر يا اجيب حقه..
"
60	"احتضنه ناصر فى فخر رابتا على كتفه فى عزة و همس بصوت متحشرج تأثرا:- ربنا معاك و ترجع بالسلامة لأهلك.. و ابقى طمنى عليك دايما..
"
61	"هز عامر رأسه طائعا و استأذن راحلا ومخلفا ناصر يتطلع للخطاب في شوق و جلس ليفضه في سرعة يلتهم الأسطر التي خطها اخوه الحبيب يخبره فيها بمكنونات قلبه..
"
62	"تطلع ناصر للأسطر من جديد و كأنه لم يقرأها و لم يع منها حرفا ليعاود قرأتها مرة أخرى لعله يتأكد من خطأ ظنه.. و أخيرا ضم الخطاب لصدره و تحرك في اتجاه بيت ابيه بقدم ثقيلة و قلب مكلل بهم اصبح ينازع عشقا بات منذ تلك اللحظة دائه لا دوائه..
"
63	"خرجت من الحمام ترتدى اسدالها كالمعتاد فى الأيام الماضية فقد كفت عن ألاعيبها معه منذ ما حدث لماجد و الذى اثر على حال الجميع و هو لم يكن استثناءً بل كان داخليا موجوعا على عكس ما يحاول ان يُظهر من ثبات.. فمن الاقدر على معرفة دواخل مهران حبيبها و أمل أيامها ان لم تكن هى..
"
64	"تفاجأت بوجوده بالغرفة جالسا على الأريكة المقابلة لباب الحمام فتوقفت على أعتابه لثوان قبل ان تستأنف خطواتها لداخل الغرفة فى سبيلها لفراشها..
"
65	"جلست على طرف الفراش متعجبة من مظهره.. اخذت تلقى اليه بنظرات جانبية قلقة على حاله و قد استطالت لحيته و لم يشذبها كالمعتاد و نظراته فى تلك اللحظة نظرات تائهة و موجوعة بحجم الكون..
"
66	"لم تستطع الجلوس مكتوفة اليدين وهو امامها على هذه الحال العجيب.. أقتربت منه فى وجل حتى اذا وصلت قبالة مجلسه حتى انحنت تستند على ركبتيها متطلعة اليه هامسة:- انت كويس يا شيخ !؟..
"
67	"لم يجبها بل تطلع الى وجهها الصبوح و عيونها الآسرة و بدأت عيونه تحكى قصة عشق ما عاد باستطاعتها مداراتها.. بادلته النظرات الولهى و بلا وعى منها مدت كفها تتلمس ذقنه الغير مشذبة فى حنان جم جعله يحنى رأسه ليأسر كفها البض بين صدغه و كتفه متمسحا فيه فى شوق مجنون اليها ظهر جليا جراء محاولته السيطرة على كفيه المتشابكتين فى حجره يأسر كل منهما للأخر فى شدة أظهرت مفاصلهما حتى لا يمتد اليها أيهما فى غفلة منه..
"
68	"ارتجفت هى من حركته التى ما توقعتها فجذبت كفها فى هوادة و لم يعترض هو بل تطلع اليها من جديد
"
69	"بنفس النظرات الولهى الهائمة و همس فى نفسه:- سامحتك يا تسنيم
"
70	"..سامحتك مهما كنتِ عملتى..سامحتك لأنى بحبك جووى و مجدرش اتخيل حياتى من غيرك..سامحتك و لو حطوا لى الدنيا كلها ف كفة و انتِ ف كفة هختارك انتِ..واااه يا شج الروح
"
71	".. هموت و انتِ بَعيدة عنى..
"
72	"و تضرع صارخا بجوفه.. يا مجرب البَعيد يا رب..
"
73	"طفقت دموعها رغما عنها و هى تتطلع اليه يناجيها بروحه بهذا الشكل الذى يورثها الوجع.. الا انها شهقت فى وجل و قد غافله احد كفيه المتشابكتين فى قهر فارا من أسره و اندفع يلتقط كفها فى حنان و يقبل باطنها فى عشق فاضح..
"
74	"و اخيرا يترك تلك الكف العزيزة فى بطء يشى بمدى رغبته فى ألا يطلقها ابدا لتستعيدها هى و تضمها محملة بقُبلته الغالية الى صدرها فى شوق و كأنها تضم شئ مقدس لأحضانها..
"
75	"واخيرا نهض هو فى تثاقل و رحل خارج الغرفة و هو يعلم انه لو ظل لن يستطع البقاء بعيدا عن أحضانها التى يحتاجها حد المجاعة و يشتاقها حد الوجيعة..
"
76	"سار تلك الطريق الي السراىّ وحيدا فقد اصبح يعشق السير فى هذا الطريق كلما اتيحت له الفرصة.. يأتى من القاهرة جوا ثم يبدأ فى التنقل بين عربات الأجرة حتى يصل الى مدخل النجع و يسير حتى بوابة السراىّ الضخمة التى يحرسها ابيها فى يقظة.. لا يعلم لما اصبح يعشق ذلك على غير عادته التى كانت تأنف الحرارة و إلتصاق الاجساد.. و تذكر المرة الاولى التى ألتقاها فيها فى احدى العربات المتهالكة التى كانت تقلهما للنجع فأبتسم فى حبور..
"
77	"اصدر هاتفه رنين مشيرا لإشعار احدى الرسائل فأخرجه من جيب سترته و تطلع اليه و هو لايزل سائرا بطريقه لا ينتبه لموضع خطواته.. ابتسم سعيدا بفحوى الرسالة التى تؤكد القبض على حمزة و شعر بزهوة انتصار تداعب دواخله لكن تلك النشوة تبخرت سريعا عندما اصطدم بتلك المرأة المجذوبة سيدة التى اندفعت من احد المنعطفات تستنجد به ليحميها من مجموعة من الصبيان يهرولون خلفها بغية مضايقتها..
"
78	"كاد يسقط ارضا من جراء اصطدامها به لكنه تمالك نفسه و استطاع السيطرة على ثبات أقدامه و المرأة لاتزل مختبئة خلف ظهره تطلب العون منه ليهتف هو فى جدية:- روح يا واد انت و هو من هنا..
"
79	"رحل بعض الاولاد بالفعل يزمجرون فى غضب لانه منعهم التسلية بمشاكسة تلك المجذوبة الا ان احدهم قرر الانتقام ليلقى بحجر طينى بإتجاه سيد ليستقر مباشرة فوق احد حاجبيه..
"
80	"انتفض سيد متوجعا ليهرب جميع الاولاد و يختفوا فجأة كأنهم فص ملح و ذاب.. تطلعت اليه المرأة المجذوبة فى حيرة لا تعلم ما عليها فعله.. و اخيرا جذبته من يده ليسير خلفها كطفل يتبع امه فى طاعة و اجلسته على احد الأحجارالملقاة على الرصيف المقابل و اخرجت من بين طيات ثيابها خرقة من قماش مهترئ عصبتها على جبينه حيث إصابته..
"
81	"لا يعلم لما لم يمنعها و لم يعترض عليها و هى تضع على جرحه تلك الخرقة البالية التى لابد و انها تحمل جراثم العالم..
"
82	"تطلع اليها فى إشفاق و هو يراها تربت على كتفه و تهم بالرحيل الا انه استوقفها هاتفا:- مش عايزة فلوس!؟..
"
83	"و ادخل كفه لجيبه بغية إلتقاط بعض الجنيهات يهبها إياها فقد اصبح لا يسير دونها متى ما عزم على المجئ للنجع الا انها هزت رأسها نفيا و ربتت على كفه التى لاتزل بداخل جيب سترته و رحلت فى خطى متثاقلة متجهة لعشتها بالقرب من سُوَر السراىّ و هو يتابعها بأنظاره متعجبا من اهتمامه بتلك المرأة التى كادت تودى بحياته اثر أزمة قلبية فى المرة الاولى التى رأها فيها..
"
84	"توقفت هى على باب السراىّ و قد وصلت لتوها من الجامعة و رأت ذاك المشهد العجيب يحدث امامها..
"
85	".. ذاك السيد المتعجرف الذى لا يحتمل الحرارة و الأتربة و الذى يعيش فى جو من المكيفات و معطرات الجو يجلس الان على قارعة الطريق مع مجذوبة كانت دوما محط احتقاره و قرفه..
"
86	"ابتسمت رغما عنها لمظهره ذاك و اندفعت تجاهه و ما ان وصلت اليه حتى اختفت سيدة عن ناظريهما لتهتف
"
87	"ثريا فى سخرية و هى ترى تلك العصابة التى تحيط بجبينه:- لله يا محسنين لله.. حسنة جليلة تمنع بلاوى كَتيرة و هنيالك يا فاعل الخير و الثواب..
"
88	"انتفض متطلعا اليها و قد تنبه اخيرا لوجودها ناهضا فى تثاقل متجاهلا سخريتها يحاول نفض الغبار العالق بسترته و بنطاله.. ما ان انتهى حتى استأنف سيره فى اتجاه بوابة السراىّ القريبة لتتجاهله بدورها و تسير فى تثاقل حتى لا تجاري خطواته ليتوقف هو فجأة حتى كادت تصطدم به لولا انها تقهقرت فجأة..استدار متطلعا اليها متسائلا:- انتِ تعرفى ايه عن سيدة دى !؟..
"
89	"تطلعت اليه فى تعجب مجيبة:- معرفش عنها حاچة..من يوم ما وعيت ع الدنيا و انا بشوفها ع الحال ده.. اه كانت صغيرة ف السن عن كِده طبعا.. بس ليه !؟..
"
90	"هز رأسه متفهما و لم يعقب على سؤالها ليستأنفا سيرهما و تصل لبوابة السراىّ فى عقبة و قبل ان يختفى عنها متوجها لمقابلة عاصم هتفت به:- يا باشمهندس!؟..
"
91	"تطلع اليها فى استفسارلتشير الى عصابة رأسه التى نسى ازالتها لتمتد يده تتحسسها مبعدا إياها عن جبينه و ما ان هم بإلقائها حتى عدل عن ذلك ليضعها فى جيب سترته.. لتنفجر هى ضاحكة و هى تغيب عن ناظريه بإتجاه دارها..
"
92	"ايّام تلو ايّام و هو يطلبها و لا مجيب و كأن هذا الرقم الذى كان يحفظ عن ظهر قلب ما عاد يخصها لدرجة انه اعاد التأكد من أرقامه واحدا تلو الاخر لعله يكون مخطئا و طلب رقما اخر.. لكنه للأسف رقمها الحبيب و العزيز على قلبه كصاحبته و الموشوم بذاكرته كيوم ميلاد حبهما..
"
93	"أعاد الاتصال من جديد و لا مجيب كالعادة فتنهد فى ضيق و كاد ان يلقى الهاتف جانبا الا ان صوت إشعار بوصول رسالة ما جعله يتمهل ليتطلع لشاشته التى أضاءت لثوان.. فض الرسالة فى لهفة و قد أيقن انها منها.. من نرمين.. جرت نظراته على الأسطر القليلة لا يع ما هو مرصوص بها من كلمات.. هدأ قليلا و بدأ يقرأ من جديد فى تمهل.. كانت رسالة قصيرة تحوى بضع كلمات لكن فحواها كان اكثر وجعا من خجر غُمد بصدره..
"
94	"كانت تعتذر له بكل أدب عن وعدها له بالارتباط متعللة بأهلها كالعادة و ان الظروف الان أصبحت اكثر تعقيدا من زى قبل.. اى ظروف تقصد !؟.. بالتأكيد تقصد فقده لقدمه و وظيفته المرموقة و بدلته الميرى التى كانت تحب دوما ان تطالعه بها.. لم يبقى من كل هذا الا ماجد فقط.. ماجد دون اى بهرجة او رتوش دنيوية.. ماجد الانسان العاجز الذى اصبح بلا حول و لا قوة.. و الذى اضحى ما بين طرفة عين و انتباهتها إنسان يقف على مفترق طرق لا يعرف له هدفا و يسعى اليه أو حلما يعمل من اجل تحقيقه..
"
95	"قرأ الرسالة من جديد.. ثم قرأها مرات و مرات و مرات و كأنما يقوم بطقس لتعذيب الذات فى وحشية و اخيرا صرخ بكل الوجع المختزن بداخله و كل القلق المتراكم بحشاه عليها و كل الأمل فى العودة اليه تخبره ان ما حدث لم يكن ليفرقهما و بكل الشوق لسماع صوتها يدعمه و يسانده..
"
96	"صرخ هاتفا يلعنها و هو يقذف بالهاتف بطول ذراعه.. و لم يكتف بل دار حول نفسه فى غضب هادر و اطاح بكل ما وصلت له ذراعه فى ثورة و هو يشعر حتى بالعجز عن التعبير عن ثورته تلك بالشكل الذى يرضيه و يهدئ و لو قليلا من تلك النار التى تستعر بصدره.. ألم قاتل و وجع مضن احتله بالكامل جعله كالمجنون لا يع ما يفعل و هو يحطم كل ما تطاله يده..
"
97	"دقت الساعة الثانية عشرة منتصف الليل بالضبط و هو لايزل على جنونه بل انه تمادى فيه و هو يطيح بتلك الساعة الأنيقة التى تزين جدار غرفته فوق فراشه مباشرة قاذفا تجاهها احد أدواته الرياضية لتسقط مهشّمة متناثرة الأجزاء حتى تصمت دقاتها و لا تذكره بموعدهما اليومى المعتاد..
"
98	"كانت ايمان تمر كعادتها كل ليلة بالقرب من حجرته و هى فى سبيلها لحجرة القراءة لتستذكر دروسها فسمعت تلك الجلبة و أصوات تهشم شئ ما.. اعتراها القلق.. و ظلت مترددة لفترة هل تذهب لرؤية ما يحدث ام تدعه لحاله!؟..
"
99	"تغلب قلقها على محاولتها ادعاء اللامبالاة و توجهت بحذر تطرق باب الحجرة الخارجى و لم يأتها الرد مباشرة مما زاد من وتيرة قلقها و همت بفتح الباب لولا ان الباب نفسه انفرج بعنف من الداخل ليطالعها محياه الغاضب هاتفا بضيق:- فى ايه !؟.. حد يخبط ف الوقت ده!..
"
100	"شعرت بالحرج يعتريها من رأسها حتى اخمص قدميها و همست و هى منكسة الرأس:- انا آسفة.. اصل..
"
101	"و صمتت غير راغبة فى التبرير و ما ان همت لتستدير راحلة حتى وقعت عيناها على كفه المخضبة بالدماء فاندفعت هاتفة فى ذعر:- ايه الچرح اللى ف يدك ده !؟.. انت بتنزف چامد...
"
102	"نظر بأستهانة لجرح كفه فالجرح بروحه هو الأعمق و بكرامته و كبريائه هو الأكثر نزفا.. دخل الحجرة متقهقهرا بكرسيه المدولب و لم يعرها اهتماما حين رحلت.. لكن ما هى الا دقائق و عادت ادراجها بمطهر و بِعض القطن و جلست مستندة على ركبتيها بالقرب من قدميه هامسة و هى تمد كفها اليه ببعض القطن المغموس بالمطهر:- هات كفك مينفعش تتساب كده..
"
103	"مد كفه اليها دون اعتراض وهو نفسه لا يعلم لما أطاعها و هو فى تلك الحالة من الغضب و النقمة على جنسها بالكامل.. وضعت القطن المغموس بالمطهرعلى الجرح فى تردد فلم تر اى رد فعل منه يدل على تأثره بحرق المطهر على الجرح المفتوح.. بدأت فى تطهير الجرح دون ان تمس كفه حتى.. كانت تلك جراءة لا تقو على اتيانها يكفيها انها تذوب خجلا و هى فى ذاك الوضع منه يشملها بنظراته من عليائه كملك يمن على احدى رعاياه بالمثول امامه و هى تقدم فروض الولاء و الطاعة..
"
104	"انتهت من مهمتها و انتبهت و هى تننهض مستندة على الارض ان شئ ما قد اصابها بوخزة فى كفها فأنتفضت متأوهة لينتفض بدوره هاتفا فى قلق:- فى ايه!؟..
"
105	"همست و هى تتطلع لجرح كفها من جراء احد شظايا الزجاج التى تناثرت هنا و هناك:- مفيش حاچة.. دى حتة جزاز صغيرة چرحتنى..
"
106	"و تطلعت لأثار الحطام المنتشرة حولهما والتى تعيها للمرة الاولى منذ دخولها الغرفة فقد كانت مأخوذة تماما بجرح كفه و تطييبه و اخيرا
"
107	"همست:- انا هشوف حاچة انضف بيها اللى اتكسر ده كله..
"
108	"هتف شاعرا بالذنب:- مفيش داعى تتعبى نفسك.. الصبح ماما و نجاة هينضفوها..
"
109	"ابتسمت فى هدوء هاتفة:- و لحد ما يجى الصبح و حد ينضف ممكن تقولى هتنام فين و السرير كله جزاز كده!؟..
"
110	"هتف مجادلا إياها:- يعنى لو انتِ مكنتيش جيتى كنت هنام ازاى!؟.. كنت اكيد هنام ف مكانى ع الكرسى اللى انا قاعد عليه..
"
111	"هتفت تجادله بدورها و ابتسامة على شفتيها:- بس انا چيت.
"
112	"لا يعرف لما استرعت تلك الكلمة البسيطة انتباهه لتجعله ينظر اليها نظرة مختلفة عن نظرته لإيمان التى رغم صغر الفارق الزمنى بينهما الا انه كان يعتبرها طفلة.. لم ينبس بحرف واحد و هى ترحل لفترة و تعود حاملة بعض أدوات النظافة لتبدأ حملة ازالة مخلفات ثورته الطاحنة و التى تركت الحجرة رأسا على عقب..
"
113	"كان يتابعها فى هدوء و هى تحمل اثر ساعة الحائط المحطمة على فراشه و اخيرا تنزع فى حرص غطاء الفراش بما عليه من شظايا زجاجية و خشبية و تتركه جانبا و تقوم بتنظيف الفراش كى تتأكد من خلوه من بقايا الزجاج و اخيرا تضع غطاء جديد جلبته من موضعه المعتاد بأحد الأدراج بخزانة الملابس..
"
114	"أعدت الفراش كما يجب ان يكون و توجهت لباقى الغرفة تزيل عنها اثار المعركة بأدواتها فى مهارة و اقتدار و كأنها ساحرة تلمس كل ركن بالحجرة بعصاها السحرية ليعود افضل مما كان..
"
115	"جمعت كل الشظايا على احد جوانب الغرفة حتى تحملها لاحقا و سألته فى هدوء يوتره لا يعرف لماذا..ربما لأن هدوئها الواثق ذاك يشعره انها ناضجة اكثر مما يبدو عليها و اكثر مما يجب فيشعر بالاضطراب فى صحبتها و لا يعلم كيف يمكنه التعامل معها.. على أساس انها طفلة كما كان يشعر دوما ام كأمراة راشدة شديدة التعقل كاملة النضج:- كان ايه سبب المعركة دى كلها يا چنرال !؟.. ممكن اعرف.. و لا دِه سر !؟..
"
116	"تنهد فى ضيق:- لا مش ممكن..
"
117	"ابتسمت رغم رده الجاف مما وتره اكثر و هتفت:- واضح انك خسرت المعركة.. بس عارف.. مش دايما اللى بيبان خسران هو اللى فعلا بيكون خسران..
"
118	"ألقت بكلماتها الفلسفية و تركته يقلب معناها فى رأسه المنهك و توجهت لباب الغرفة لتخرج للحديقة و توجه هو لطرف الفراش يحاول الخروج من أسر كرسيه المدولب الذى لم يعتد الخروج منه بعدو قد نسى ضبطه على وضع ثبات العجلات مما جعل الكرسى يهتز و ترنح هو جراء ذلك غير قادر على الوصول للفراش بسلام و انزلقت ذراعه على طرف الفراش ليسقط ارضا رغم محاولته التشبث مما استرعى انتباهها قبل ان تكمل خروجها من الباب و كذا فى نفس اللحظة دخلت زهرة الحجرة من بابها الرئيسى لتشهق كل منهما و هى تسمع صوت ارتطامه و انحسار جسده بين الفراش و كرسيه..
"
119	"اندفعت كلتاهما نحوه فى ذعر تحاول المساعدة فى حمله الا ان ايمان
"
120	"هتفت:- ما تنادى عمى عاصم و مهران يشيلوه يا مرت عمى..
"
121	"هتفت زهرة فى ذعر:- مش موجودين.. عاصم بايت ف الاسطبلات و مهران مسافر.. تعالى بس ساعدينى..
"
122	"كان هو كلوح خشبى لا حراك فيه و كل واحدة منهما تجاهد لترفعه من جانب حتى وصل بشق الانفس لطرف الفراش فأستخدم هو يديه ليعدل من وضع جسده على الفراش و خاصة ان قدمه الاخرى لم تبرأ تماما بعد حتى يستطيع الاعتماد عليها..
"
123	"وضعت زهرة وسادة خلف ظهره و هى تلهث إرهاقًا..
"
124	"كان هو لا ينظر لأيهما يشعر بالعجز يسيطر على روحه و يخنقها فى بطء مذل..شعرت بِه ايمان فهمت بالإنصراف فى هدوء لكن زهرة هتفت متسائلة فى تعجب:- هو ايه اللى حصل ف الأوضة بالظبط.. !؟.
"
125	"كانت تسأل و عيونها تجول على الزجاج المجموع على احد الجوانب و غطاء السرير الملقى بأحد الأركان و بعض المزهريات الزجاجية المفقودة هنا و هناك و التى لم تكن بموضعها.
"
126	"هتفت ايمان تحمل عنه مشقة
"
127	"الإجابة:- و لا حاچة يا مرت عمى.. الظاهر سيادة الچنرال وحشته الجومة و الحركة فحب يچرب و دى كانت النتيچة..
"
128	"و هتفت مستطردة تبرر وجودها عنده فى هذه الساعة المتأخرة من الليل:- و انا كنت بذاكر بره ف أوضة الجراية و سمعت صوت الكسر فدخلت ألم الجزاز.. عند اذنكم انا بجى..
"
129	"همت ايمان بالخروج من باب الحجرة الا ان زهرة ابتدرتها هاتفة:- ايمان.. تسلمى يا حبيبتى تعبناكِ معانا..
"
130	"ابتسمت ايمان فى حياء:- مفيش تعب و لا حاچة يا مرت عمى.. ده من ريحة الغاليين.. ربنا يتم شفاه على خير..
"
131	"قالت كلماتها و رحلت مخلفة عيونه مصوبة ناحية بابها حيث ولت.. و قد أيقن انها علمت سبب معركته الخاسرة لكنها لم تشأ ان تشى بسره الذى آتمنها عليه ذات ليلة و لم يبح به لمخلوق غيرها اما هى فخرجت تضم كتبها لتعود لحجرتها و هى تضم موضع جسده حيث احتضنته و هى ترفعه عن الارض تتلمس رائحة عطره التى ألتصقت بثيابها و تشعر انها هائمة فى دنيا اخرى من عبيره الرجولى الذى اصبح يخالط روحها العاشقة..
"
1	"دخلت زهرة من باب السراىّ بعد ان سلمت سندس لعريسها باسل و هى تشعر ان قطعة من روحها انتزعت منها.. كان فى انتظارها عاصم الذى جلس على احدى الارائك التى كانت مفضلة لأمه الحاجة فضيلة ايّام ما كان في إمكانها النزول لتجلس في صحن السراىّ .. رأى زهرة تندفع للداخل كاتمة دموعها متوجهة للدرج.. ناداها فى إشفاق:- زهرة!؟؟..
"
2	"توقفت قدماها على الدرجة الاولى و نظرت حيث كان يقف عاصم.. اندفعت اليه ليتلقفها بين ذراعيه رابتاً على رأسها فى حنو فهو يعلم تماما ما تشعر به الام عند مفارقة ابنتها التى تنتقل لبيت اخر.. بيت زوجها.. بعيد عن أحضانها..
"
3	"هتف فيها متمالكا نفسه ليبدو شديدا رغم تأثره لغياب سندس بالمثل:- خبر ايه يا زهرة.. !؟؟.. ليه كل البكا دِه.. !؟؟.. دى اتچوزت و راحت بيت چوزها.. نفرحولها و لا نبكوا!؟..
"
4	"شهقت زهرة و هتفت من بين دموعها:- مكنتش فاكرة انى هتاثر قوى كده يا عاصم!؟.. و كنت دايما بستغرب على الامهات لما بيعيطوا يوم فرح بناتهم..
"
5	"و رفعت نظراتها الدامعة اليه هامسة:- يمكن عشان ما شفتش ده بيحصل معايا.. !؟؟..
"
6	"مزق تساؤلها قلبه.. اشارتها تلك ليتمها و فقدها لحنان الام حتى فى يوم كهذا جعله ينتفض لاأراديا ليدفع بها لصدره من جديد و يدثرها بذراعيه..
"
7	"تنهد فى إشفاق و هو ينحنى ليقبل هامتها واخيرا هتف فى نبرة مرحة بغية اخراجها من حزنها:- تعرفى!؟.
"
8	"رفعت رأسها لتنظر اليه بفضول ليستطرد بنفس اللهجة التى يكسوها المزاح:- انى خايف على الواد باسل و الله...
"
9	"انفجرت زهرة ضاحكة رغم دموعها التى تغرق وجنتيها..
"
10	"ثم هتفت مدافعة عن ابنتها الحبيبة:- ليه.. هى سندس هتاكله!؟..
"
11	"هز عاصم رأسه مازحاً و هو يسحب زهرة باتجاه الدرج لأعلى:- لاه.. دى تلاجيها بتحضر من زمن ازاى تجتله و تاويه و تطلع منها كيف الشعرة من العچين.. مش محامية بجى.. !؟؟..
"
12	"هتفت زهرة من بين قهقهاتها:- عشان كده هروح لهم من الفجر.. اطمن ان الأمن مستتب..
"
13	"وصلا لأعلى الدرج و توجه كل منهما ليقطع الردهة الطويلة المؤدية لحجرتهما ليهتف عاصم:- لااه فچر ايه!؟..
"
14	"و مال باتجاه زهرة هامساً بعبث:- انتِ ليلة صباحيتك كنتِ عايزة حد يصحيكِ من الفچر برضك.. !!؟..
"
15	"تعلقت بذراعه هامسة فى عشق:- و لا كنت عايزة حد يصحينى من اساسه.. كفاية انى كنت فى حضنك يا عاصم..
"
16	"انتفخت أوداج عاصم فرحا و همس دالفا للحجرة خلفها:- هى الليلة ليلة مفترچة بينها.. !!؟.
"
17	"لتتعالى قهقهات زهرة من جديد..
"
18	"عاد يونس وحامد ابيه من جولتهما حول الأرض ربما للمرة العاشرة.. فقد كان دوما ما يصر حامد على اصطحاب يونس لأرضه حتى يحفظ عن ظهر قلب ما له و ما عليه.. و فى كل مرة يأتى يونس لزيارته يصر على تلك الرحلة ..
"
19	"قضيا اليوم بطوله في صحبة اخته هداية و ابنة عمه عائشة حتى هم بالرحيل مودعا ليهتف حامد مصرا:-ما تبيت معاى يا يونس.. خلينى اشبع منيك يا ولدى..
"
20	"هتف يونس:- معلش يا بوى هاجيك تانى و هجيب عيالى و مرتى معاى.. اهو يعرفوا هداية و عيشة و هم يعرفوهم.. كل اما اجول أجيبهم يحصل ظرف يأخر مجيتهم.. معلش اللجا نصيب.. و عشان أوصل امى كمان..
"
21	"هتف حامد:- يعنى مصمم تروح و تسيبنى.. دِه انى ما صدجت لجيتك..
"
22	"مس كلامه وتر حساس في نفس يونس لينحنى مقبلا كف ابيه في إجلال:- متجوليش كِده يابوى دِه انى اللى ما صدجت لجيتك.. و الود ودى مفارجكش ابدا.. بس لحد ما نشوف هنظبط حالنا ازاى و هتلاجينى وياك على طول.. معلش.. دِه عمر جضيته ف نچع الصالح و مش بالساهل كِده اجلع نفسى من هناك..
"
23	"هتف حامد متفهما:- عِندك حج يا ولدى.. روح شوف حالك و تعال.. بيتك هنا مفتوح لك و مستنيك.. خلينى أعيش اللى باجيلى و انى مسنود و متحامى فيك..
"
24	"هتف يونس:- متجوليش كِده يا بوى ربنا يديك الصحة و طولة العمر و نفضل كلنا متحاميين فيك و عايشين بحسك..
"
25	"ربت حامد على كتف ولده البكر في سعادة و نهض كل من هداية و عائشة خلف حامد لوداع يونس و امه..
"
26	"وقفوا امام باب الدار الخارجي يتبادلوا التحية مودعين.. هم يونس بالابتعاد لخطوة خارج الدار الا ان حامد صرخ في ذعر دافعا يونس ليسقط ارضا و ااذى ما ان تنبه لما يحدث منتفضا لينهض حتى تلقف جسد ابيه يسقط بين ذراعيه..
"
27	"لحظات فارقة ما بين الموت و الحياة هي ما عاشها يونس و كاد ان يلقى حتفه لولا ان حامد كان الأسبق ليدرك ان هناك سلاح موجه في اتجاه ولده ليقف حائلا بينهما و يتلقى الرصاصة عنه.. صرخات هداية و عائشة و شهقات سكينة تبعها صراخ يونس ما ان وعى لما يحدث هاتفا في لوعة و هو يضم جسد ابيه المضرج بالدماء اليه:- ابوى.. يا حاچ حامد رد علىّ.. رد على يونس ولدك البكرى اللى لسه مشبعش منيك..
"
28	"فتح حامد عينيه مزدردا ريقه بصعوبة متطلعا ليونس بابتسامة باهتة على شفتيه:- انى خلاص مبجتش عايز حاچة م الدنيا بعد شوفتك يا يونس..
"
29	"انى رايح لعبدالله.. بس أمانة يا يونس خلى بالك على اختك هداية.. حطها ف عنيك.. و بت عمك عيشة.. دى الأمانة الكبيرة يا ولدى.. محدش هايعرف يصونها غيرك.. اتچوزها على سنة الله و رسوله.. و أوعى تفرط فيها.. اوعدنى يا يونس..
"
30	"تخشب يونس لسيل الوصايا التي تخرج من فم ابيه في تلك اللحظة الفارقة و ما عاد قادراً على التفكير فى ما يجب عليه قوله ليهتف مطمئنا ابيه الذى أعاد كلمته الأخيرة عندما تأخر جواب يونس لصدمته من طلب ابيه الأخير بخصوص عائشة ابنة عمه.. هتف حامد شاهقا في ألم:-اوعدنى يا ولدى..
"
31	"هتف يونس مجيبا:- أوعدك يابوى.. دول ف أمانتى.. مفيش تفريط فيهم و لو على رجبتى..
"
32	"ألتقط حامد أنفاسه الأخيرة في تتابع و أخيرا شهق متشبثا بكف يونس وهو يردد الشهادة و فاضت روحه لبارئها
"
33	"و علت صرخات هداية و عائشة و سكينة حتى شقت عنان السماء منذرة بإنفراج أبواب الجحيم على مصرعيها
"
34	"بعد موت عائلهم الذى كان لأخر لحظة بحياته يلوز عنهن و يحفظهن من لهيب مستعر ستزداد نيرانه اشتعالا بعد موته.. و ما هذه الا البداية..
"
35	"استيقظ يحاول التمطع على فراشه لكنه سمع همهمة عجيبة تصدر جواره فتيقظ بكامله متنبها لتلك الرائعة التى تتمدد بالقرب منه غافية فى استكانة تطلع اليها من اخمص قدميها حتى قمة رأسها التى يتوجها ذاك الشعر الكستنائى الذى كانت يتناثر فى فوضى محببة أسرت قلبه و اخيرا استقرت نظراته على قسمات وجهها الذى كان حلم عمره هو التطلع اليه بحرية و التشرب من كل تفصيلة به حتى يحفظها عن ظهر قلب.. الان هو يطالعه و يطالعه و لا يمل فأبتسم فى رضا و نهض فى تثاقل و حذّر رغبة فى عدم إيقاظها حتى يتم ما هو مقدم عليه..
"
36	"توجه لخزانة الملابس و فتح احد ادراجها فى هدوء و اخرج منها علبة مخملية صغيرة و بعض الاوراق المطوية.. حملها و عاد بها للفراش من جديد و جلس على ذاك الطرف الذى تنام هى فيه.. بدأ فى مداعبة باطن قدمها فى مشاكسة فتملمت و هى تضم قدمها لصدرها فأعاد الكرة من جديد يحاول كتم ضحكاته على افعالها الطفولية.. لكنها استدارت مولية له ظهرها متمتمة بتأنيب:- بس يا ماما.. عايزة انام.
"
37	"كتم باسل ضحكاته من جديد و حاول التماسك مقلدا صوت زوجة خاله زهرة هاتفا:- كفياكِ نوم يا استاذة.. ميعادك مع مشرف الرسالة هيفوت عليكِ..
"
38	"انتفضت سندس متيقظة عند سماعها ذاك التحذير و اعتدلت فى فراشها تهم بالنهوض حتى اصطدمت بصدر باسل الذى انفجر ضاحكا ما ان طالع محياها المصدوم و لم يستطع كبح جماح قهقهاته على مظهرها و هى تتطلع حولها فى ذهول و اخيرا تقع نظراتها عليه و قد ايقنت انها وقعت فى فخ مزاحه فهتفت:- كده تخضنى برضو!؟.. بقى دى طريقة تصحى بيها عروسة ليلة صبحيتها!؟..
"
39	"ابتسم مقتربا فى مجون:- لااه طبعا.. فى طرج كَتييير بس انى كنت موفرها لحد ما اديكِ هدية فرحنا..
"
40	"ابتعدت فى خجل هامسة:- باثل.. عشان خاطرى..
"
41	"هتف و قلبه يرقص طربا:- ما هو عشان خاطرك يا بت خالى.. كل حاچة و اى حاچة عشان خاطرك.. عشانك و بس..
"
42	"هتفت فى تعجب:- انت قصدك ايه!؟
"
43	"قرب باسل من سندس تلك العلبة الصغيرة الغالية على قلبه و قدمها لها
"
44	"نظرت اليه فى تعجب و مدت كفها و تناولتها لتفتحها و شهقت فى دهشة عندما طالعتها اساورها القديمة التى كانت تعشق و التى تركتها يوم ان كُسرت و ما ان عادت تبحث عنهن ما وجدتهم فكان حزنها مضاعفا..
"
45	"همست فى تعجب:- انت جبتهم منين يا باثل!؟.. ده انا قلبت الدنيا عليهم..
"
46	"همس بصوت متحشرج:- و هى الغوايش الچديد اللى لجيتيهم ف العربية الجديمة.. جم منين!؟..
"
47	"شهقت من جديد هامسة:- انت اللى حطتهم!؟..
"
48	"امد بايماءة من راْسه مبتسما:-اخذت الجدام عشان اچيب لك زيهم.. لفيت مصر كلها يوميها لحد ما لجيتهم و كنت طاير م الفرحة و حطتهملك ف العربية مطرح ما انى عارف انك بتحبى تجعدى دايما.. و خدت الجدام معاى اهو تبجى حاجة من ريحتك هو المنديل دِه.. و اخرج من نفس العلبة منديلا مضرج بالدماء مخبأ اسفل حاشية العلبة.. تطلعت سندس المنديل و تعرفت عليه فورا.. انه منديلها حيث تركته حول جرحه منذ عدة سنوات..
"
49	"تطلعت للاساور المكسورة فى كف و منديلها المضرج بدمائه ف الكف الاخر و دمعت عيناها فى سعادة و همست بنبرة تحمل الكثير و الكثير من العشق و هى تتطلع اليه فى تلك اللحظة و هو يجلس قبالتها فى هدوء و محبة:- انا بحبك قووى يا باثل.. قوووى..
"
50	"و اندفعت تلقى بنفسها بين احضانه فى شوق حقيقى لذاك الرجل الذى كانت ستندم عمرها كله اذا لم تقترن به..
"
51	"ضمها باسل اليه فى قوة و دمعت عيناه لإعترافها الذى انتظره طويلا حد الوجع و القهر.. و اخيرا تمالك نفسه هامسا بالقرب من اذنها بمشاكسة:- بس على فكرة.. مش هى دى هدية چوازنا..
"
52	"أبتعدت قليلا عن احضانه هامسة و لازالت الدموع تترقرق بعينيها ليرفع باسل تلك الاوراق المطوية و التى تركها جانبه و فردها أمام ناظريها هامسا:- دى هديتى ليكِ يا بت خالى.. هدية اخدت من عمرى و من صبرى عشان اعرف اجدمهالك النهاردة.. و النهاردة بالذات..
"
53	"تطلعت سندس بذهول لتلك الورقة المنشورة امام ناظريها و شهقت و هى تقرأ بعيونها كل حرف خُط فيها.. و اخيرا تضع كفها على كفه الممدودة بالورقة تخفضها حتى يتسنى لها التطلع لعينيه بعيون دامعة غير مصدقة هاتفة بنبرة مهزوزة و صوت متأثر:- انت عملت ده كله عشان خاطرى!؟.. دخلت الجامعة المفتوحة و اخدت بكالوريوس تجارة عشان خاطرى!؟..
"
54	"هز رأسه متأثرا و هتف:- اربع سنين طوال كنت هموت فيهم و اجولك.. بس جلت لاه.. اشوف هاتجبلينى من غيرها و لا هترفضى.. اربع سنين عذاب و انا كل سنة بزج نفسى زج عشان انچح و اخلص بسرعة.. اربع سنين ولو كنت أجدر لكنت خليتهم اربع شهور.. لااه اربع ساعات.. بس.. عشان اعرف اجرب منيكِ.. كنت هتچنن و انا بتخيل ان ممكن تضيعى من يدى.. لاااه دِه انى أچننت بچد يوم ما دخلت السرايا بالسلاح و فى وچود خالى و اللى ما يتسمى دِه اللى كان چاى..
"
55	"و لم يكمل جملته الاخيرة التى نطقها بكل ذرة غيرة بمحياه.. و تنهد اخيرا و هو يتطلع اليها محتضنا وجهها المندى بالدموع هامسا:- انى ممكن كان يحصل لى حاچة لو مكنتيش من نصيبى.. واااه يا بت خالى..
"
56	"شهقت سندس غير قادرة على التفوه بكلمة و اخيرا ألقت بنفسها فى احضان زوجها و حبيبها و بن عمتها الذى لطالما أحبته و تمنته زوجا و ها هو يؤكد لها انها كانت ستصبح اكثر امرأة نادمة على وجه الارض اذا لم توافق على الزواج به..
"
57	"ضمها باسل لصدره فى قوة يكاد يعتصرها بين ذراعيه اعتصارا .. و اخيرا هتف مشاكسا:- اهااا.. شايف يا خالى.. والله ما عِملت حاچة.. دى بتك هى اللى..
"
58	"تنبهت سندس لما يقول فأنتفضت مبتعدة عنه تتطلع حولها فى ذهول هاتفة:- بابا!؟..
"
59	"انفجر باسل مقهقها و هو يجذبها من جديد لأحضانه هاتفا:- تعال يا خالى شوف بتك..
"
60	"تطلعت اليه مؤنبة بنظرة طفولية ليستطرد هامسا و هو يعاود غرسها بأحضانه من جديد:- تعال شوف روحى متعلجة بيها كيف.. بتك يا خالى سرجت جلبى..
"
61	"همست و هى مختبئة بحنايا صدره بعشق:- باثل..
"
62	"و قد كان اسمه من بين شفتيها بهذه الطريقة التى تفقده صوابه قادرًا على جعله ينسى العالم ماعداها و يتذكر فقط انها اخيرا بين ذراعيه..
"
63	"امتلأ صوان العزاء بالمعزين من كل صوب و حدب.. و العجيب ان معظمهم كان سلام يونس عليهم صباحا مع ابيه للمرة الأولى ليستقبلهم في تلك اللحظة و هم يؤدون واجب العزاء فيه..
"
64	"وقف يونس يتلقى العزاء فى مقدمة الصوان بجواره ابنه حامد و كذلك حمزة الذى صادف وجوده في النجع تلك الأيام من اجل متابعة المشروع..
"
65	"كانت فرصة ليعلم الجميع ان ذاك الرجل هو يونس الحناوى الابن البكر لحامد الحناوى و الذى عثر عليه بعد توهة كبيرة.. زحف الليل سريعا و ما زال المعزين على حالهم بل ان أعدادهم في ازدياد.. و فجأة ظهر جاسم من قلب المعزين يُظهر حزنه الزائف لوفاة عمه.. و اقترب في تؤدة من موضع وقوف يونس هاتفا في لهجة تحمل من التشفى اكثر مما تحمله من حزن:- البجية ف حياتك يا واد عمى.. ملحجش يتهنى برچعتك.. الله يرحمه..
"
66	"جز يونس على اسنانه غيظا و تماسك و هو يرد في هدوء مصطنع:- حياتك البچية ياواد عمى.. منجيلكش ف حاچة وحشة ابدا..
"
67	"اندفع احد الخدم من الداخل ليخبر يونس امر ما ترك جاسم على اثره و اندفع للداخل لتقابله هداية باكية و هتفت في غيظ مشيرة للخارج:- واد عمك جاسم يغور م العزا دلوجت يا يونس..
"
68	"هتف يونس مهدئا إياها:- اهدى بس يا هداية.. ايه في!؟..
"
69	"هتفت في حزن:- ابوك الله يرحمه يوم ما جالنا على وچودك اول واحد اعترض كان هو و جل أدبه على ابوك و يوميها ابوك حلف ما يمشى ف چنازته و لا ياخد عزاه.. هتمشيه يا يونس و لا اخرچ انى اطرده من صوان ابويا جدام الخلج كلها!؟..
"
70	"هتف يونس في ضيق:- لما تعملى انتِ كِده يبجى لزمتى ايه انى ساعتها!؟.. هغوره متجلجيش..
"
71	"و خرج يونس من الداخل عند الحريم ليعاود الوقوف في موضعه لتقبل العزاء في ابيه ليجد جاسم في انتظاره لم يتزحزح عن موضعه ليتقدم اليه هامسا بلهجة تحذيرية:- روح لحالك يا جاسم معيزينش مشاكل ف عزا عمك.. ميصحش..
"
72	"ابتسم جاسم في سخرية هامسا:- مشاكل!؟.. و انت لسه شوفت مشاكل.. يا واد الغازية..
"
73	"اندفع يونس في اتجاه جاسم يمسك بتلابيه في غيظ هاتفا و هو يجز على اسنانه:- لو مغورتش دلوجت من خلجتى مش هتعامل كنى يونس الحناوى واد عمك لااااه.. هتعامل معاك كنى سنچأ رد السچون و واد الغازية و ساعتها هتشوف كيفها تربية الغوازى.. يااا واد عمى...
"
74	"و دفع بجاسم بعيدا و الذى لوهلة صُدم من ذاك الهجوم المباغت الذى فاجأه به يونس ليرى وجها ما كان يعتقد قط ان يونس ذاك الصامت الساكن و المستكين قد يحمله..
"
75	"اندفع حامد يلوز عن والده هاتفا :- في حاچة يابوى!؟..
"
76	"هتف يونس في تأكيد و بلهجة تهديدية لم تكن معتادة على مسامع ولده:- لاااه مفيش.. واد عمى جاسم جام بالواچب و هيمشى حلاً..
"
77	"اندفع جاسم مبتعدا عن صوان العزاء و هو يقسم و يتوعد و قد هدأ المعزون و عاد كل لموضعه بعد ان جذبت مشاحنة يونس و جاسم انتباههم..
"
78	"اندفع ماجد داخل استراحته التي يتشاركها مع صديقه منير بعد انتهاء تدريبات اليوم.. ليطالعه منير ما ان مر من باب الاستراحة مهللا:- ايه الاخبار!؟.. خلصت التدريبات يا چنرال!؟..
"
79	"اومأ ماجد هاتفا و هو يلقى بجسده المنهك على فراشه:- خلصت و هموت م الجوع..
"
80	"و استطرد مؤكدا:- انا هبعت العسكرى يجيب لى شوية حاجات من الكانتين.. اجيب لك معايا!؟..
"
81	"هتف منير متعجبا:- ليه!؟.. أوعى تقولى ان الأكل و الفايش اللى انت كنت جايبة ده كله م الصعيد خلص!؟.
"
82	"قهقه ماجد مؤكدا:- ده خلص و اتهضم من بدرى.. و أتصرف كمان.. هم بقية الشلة بتسيب حاجة على حالها.. دى امى بتقولى انت بتأكل الكتيبة كلها يا ماجد!؟..
"
83	"قهقه منير هاتفا:- ما هي متعرفش احنا هنا ف مجاعة.. ده لولا المعونات بتاعت نجع الصالح لكنا ضعنا من زمن..
"
84	"قهقه ماجد مؤكدا:- و حياتك خايف اعزمكم هناك تقضوا ع الأخضر و اليابس.. و الله ابويا يتبرى منى..
"
85	"انفجر منير ضاحكا:- لاااا.. بلاش خلينا عايشين ع المعونات احسن..
"
86	"سأل ماجد:- هااا.. مقلتش.. اجيب لك حاجة معايا م الكانتين!؟..
"
87	"هتف منير:- لا يا سيدى انا نازل إجازة و هروح لأكل امى يا عم و لا الحوجة و كمان خطيبتى و حماتى هيتوصوا بيا تمام.. جايلك يا مصر..
"
88	"تنبه ماجد اخيرا لحركات منير في شرق الغرفة و غربها ليهتف
"
89	"متسائلا:- اه صحيح.. ده ميعاد إجازتك.. انت لسه محددتش ميعاد فرحك امتى!؟..
"
90	"هتف منير:- لا و الله يا ماجد.. اهو هشوف الإجازة دى لو الشقة تمام و مش ناقصها كتير ممكن نحدده بإذن الله.. دعواتك.. و عقبالك يا شقيق..
"
91	"هتف ماجد:- ربنا يسهلهالك و عقبالى يااارب..
"
92	"تململ ماجد في موضعه يتطلع لصاحبه يجمع اغراضه و على لسانه رغبة واحدة هي مفاتحته في امر الارتباط بأخته نرمين و تمهيد الطريق لطلبه مع والده حتى يتغاضى عن شرط إنهاء نرمين لدراستها قبل ارتباطهما..
"
93	"اخذ يفكر و يفكر كيف يفاتحه و ما ان هم بالتحدث حتى فاجأه منير مودعا على باب الاستراحة و خرج في سرعة دون ان يتفوه ماجد بحرف..
"
94	"تنهد في غيظ فقد أضاع على نفسه فرصة سانحة لمفاتحة منير في امر نرمين التي اشتاقها كثيرا و اشتاق لصوتها الشجى الذى مر وقت طويل دون ان يسمعه يداعب مسامعه..
"
95	"طرقات على باب الاستراحة أخرجته من خضم خواطره.. دعى الطارق للدخول و الذى لم يكن سوى مؤمن بن عمته سمية..
"
96	"هتف ماجد مرحبا:- اهلًا يا مؤمن.. اتفضل..
"
97	"دخل مؤمن على استحياء هاتفا في محبة:- ازيك يا حضرة الظابط.. هتف ماجد:- احنا اتفقنا على ايه يا مؤمن.. طول ما احنا لوحدنا نادينى بأسمى عادى..
"
98	"ابتسم مؤمن في تأدب و امتنان:-زى ما تحب يا واد خالى.. انى مش هعطلك عارف انك جاى تعبان..
"
99	"بس جايب لك دول.. و مبروك للآنسة سندس ربنا يهنيها و باسل كمان يستاهل كل الخير..
"
100	"هتف ماجد ممتنا:- الله يبارك فيك يا مؤمن.. عقبالك.. نظر ماجد مستطلعا ما كان يحمله مؤمن ليهتف في سعادة:-فايش!؟.. بن حلال و الله يا مؤمن.. ده انا كنت ميت م الجوع و لسه شوية ع العشا.. ده انت جيت ف وقتك تمام..
"
101	"ابتسم مؤمن و هو يهم بالرحيل:- طب الحمد لله.. اروح انى بجى..
"
102	"هتف ماجد متمسكا به:- لااا.. تروح فين!؟.. تعال بس اقعد معايا تشرب شوية شاى و ناكل الفايش ده لحد ما يجهز العشا..
"
103	"ابتسم مؤمن قابلا الدعوة:- ماشى كلامك يا واد عمى..
"
104	"ربت ماجد على كتف مؤمن الذى جلس في راحة يتطلع لماجد في معزة و اكبار...
"
105	"تنحنح حازم و هو يطل من باب بيت عمته سهام هاتفا فى جرأة غير معتادة منه:- يا اهل الله يا اللى هنا..
"
106	"تنبهت سهام من الداخل لتندفع فى سعادة مرحبة:- اهلًا.. اهلا بواد الغالى.. ادخل يا حازم.. انت محتاج عزومة ف بيت عمتك..
"
107	"تنحنح حازم من جديد و هو يدخل هاتفا فى محاولة لتبرير قدومه الغير معتاد:- كنت مارر من هنا يا عمتى قلت أعدى اسلم عليكِ و على العريس بقالى مدة مشفتكوش و اعتذر له عشان مقدرتش احضر الفرح بسبب مأمورية جت فجأة..
"
108	"هتفت سهام فى مودة:- يسلم لى ذوجك يا حازم يا ولدى.. انت تاجى ف اى وجت.. و احنا واعيين لظروف شغلك ربنا يكتب لك السلامة انت و اللى زيك يا غالى و بعدين ابوك و امك و هدير جاموا بالواچب و شرفونا.. فرحنا لجيتهم و تعبهم.. دايما متچمعين معانا ف الفرح يا رب.. اتفضل خش على چوه هتلاجى باسل جاعد ف الچنينة..
"
109	"اندفع حازم فى سرعة يمر الردهة الطويلة المفضية للباب الاخر للدار المطل على الحديقة.. كان يمنى نفسه برؤيتها فهو بالفعل لم يرها منذ فترة طويلة.. كان يعلم ان ما يفعله لا يجوز من الاساس فهى خطيبة بن عمه الغائب.. لكنه لم يستطع ان يمنع نفسه من القدوم لرؤيتها و لو من بعيد.. شئ ما لا ارادى يدفعه دفعا ليفعل ذلك..
"
110	"شئ ما يخالج دواخله و يجعله يكاد يجن ان لم يتبعه و ينفذ ما يأمره به.. و امره كان ان يأتى ليراها دون حيلة او سيطرة تذكر على ذاك الامر الناهى الذى يحتل وجدانه تماما و خاصة فيما يتعلق بها.. اقسم آلاف المرات انه لن يفعل و لم يبر بقسمه ابدا.. و كيف يفعل و ما ان يقسم ان لن يأتى حتى يستهزأ به ذاك الصوت داخله هاتفا فى سخرية.. ستذهب و انا اعلم انك ستفعل و انه لا قبل لك على الرفض..
"
111	"و كان محقا فها هو الان فى قلب دارها و قد يراها ما بين لحظة و اخرى و..
"
112	"تنبه فى اللحظة الاخيرة لتلك المندفعة من باب الحديقة تحمل المانجو فى سعادة كأنما تحمل هدية ثمينة يندر وجودها.. توقف و ازداد وجيب قلبه لمرأها و هى تحاول الهرب من اخيها بما تحمله من مانجات و ما يحمله محياها من شقاوة محببة و عفوية تفقده صوابه.. أصدمت به.. او بالأدق أصدمت به مانجاتها التى تحملها لتعلن احداها غضبها و تنفجر ساخطة دافعة بمحتوياتها على قميصه..
"
113	"ساد الصمت للحظات ظل هو فيها لا يتنبه الا لمحياها و طلتها التى سحرته.. اما هى فشهقت لظهوره المباغت بطريقها و ازدادت شهقاتها عمقا بعد ما رأته تلك البقعة البرتقالية تظهر على قميصه جراء اندفاعها..
"
114	"كان اول من قطع الصمت هو باسل هاتفا فى ترحيب:- اهلًا يا حضرة الظابط.. ايه دِه!؟.. واااه.. اجول ايه ع المخبلة دى!؟..
"
115	"تنبه حازم و اندفع يلقى التحية على باسل فى مودة محاولا الاستفاقة من سحرها الذى سيطر عليه للحظات اما هى فوقفت على غير عادتها صامتة حتى هتف فيها باسل:- روحى هاتى فوطة نضيفة عشان حازم ينضف اللى على جميصه.. اچرى.. و اعملوا لنا شاى..
"
116	"اومأت برأسها و اندفعت للداخل مهرولة وجيب قلبها يتخطى معدله الطبيعى بمراحل.. هى لا تعلم ماذا يحدث لها ما ان تراه او حتى يأتى ذكره مصادفة فى اى حديث عابر.. انها تموت من شعورها بالذنب تجاه حمزة ما ان يطل حازم فى الصورة.. كيف لها ان تشعر بتلك المشاعر تجاه غريب عنها و لا تشعر بالمثل تجاه من سيُصبِح زوجها عما قريب!؟.. انها تكاد تجن لما يحدث لها..
"
117	"انها لا تريده ان يحدث من الاساس.. و لا تعرف كيف يمكنها إيقاف ذاك الشعور اللاارادى تجاه بن خالها زكريا.. ذاك الغريب الذى ما ظهر بعالمها الا منذ أشهر قليلة و لم تره الا عدد مرات تكاد تُعد على كف اليد الواحدة.. يا ألهى.. ماذا يحدث لى!؟.. هكذا هتفت و هى تحضر المنشفة المبللة التى طلبها اخيها و تحمل صينية عليها أكواب الشاي و طبقين من الحلوى..
"
118	"و توجهت فى هدوء حيث يجلسا و وضعت الصينية امامهما و مدت كفها لحازم و همست فى نبرة اعتذار:- معلش.. مخدتش بالى من دخلتك.. اتفضل..
"
119	"تناول حازم منها المنشفة هاتفا:- و لا يهمك.. محص..
"
120	"و تنبه فجأة للأطباق الموضوعة امامه فتوقف عن متابعة كلامه و هتف فى سعادة و هو يلقى المنشفة جانبا و اصبح لا يعنيه ما علق بقميصه من اثار المانجو:- ايه ده.. !!.. بسبوسة.
"
121	"و اندفع يتناول طبقا من على الصينية و اخذ يلتهمه فى سعادة غامرة و قد نسى تماما انها لازالت تقف امامه مشدوهة لما يفعل على غير عادته المتحفظة..
"
122	"قهقه باسل فى سعادة لما رأى عليه بن خاله و الذى نادرا ما يبتسم او يعلن اعجابه بشئ ماً و هتف معلنا:- و الله و طلع لك فايدة يا تسليح.. و الباشا عچبته البسبوسة اللى بتعمليها..
"
123	"زمجرت تسبيح فى ضيق لما نطق به باسل.. فتسليح هو الاسم الذى يطلقه عليها باسل رغبة فى اغاظتها فدوما ما كان يؤكد انها تتسلح بلسانها ضد هجمات الأعداء.. تمنت من صميم قلبها ان يكون حازم لم يسمعه.. لكن تلك القهقهات الغير معتادة على الإطلاق و التى شقت الطريق الى سمعها بكل سعادة لم تكن الا قهقهاته التى تسمعها للمرة الاولى.. و كم كان ذلك صعب على تحملها.. فألتقطت انفاسها فى صعوبة و هى تحاول الوقوف على قدميها متطلعة اليه لترى محياه الباسم الذى كان ظهوره مناسبة غير اعتيادية و غير مسبوقة الحدوث.
"
124	"انتهى من قهقهاته المدمرة لثباتها ليهتف متسائلا:- انت بتسميها تسليح.. انت رهيب يا باسل..
"
125	"ابتسم باسم و ازداد امعانا فى اغاظتها هاتفا:- هو حد بيجدر يهرب من لسانها.. تجول مدفع رشاش.. تسليح آلى يا واد خالى..
"
126	"تنبهت تسبيح انها لاتزل مأخوذة بذاك المنشرح على غير العادة فهتفت محاولة مدارة اضطرابها متصنعة الحنق:- بجى كِده.. طيب.. و ادى البسبوسة.. محدش هيدوجها عشان تبجوا تتمسخروا عليا براحتكم..
"
127	"همت بحمل صينية البسبوسة بما عليها من أطباق ليهتف حازم معتذراً:- خلاص.. سماح يا آنسة تسبيح.. الا البسبوسة..
"
128	"فتركت الصينية موضعها و ابتسمت هاتفة:- ماااشى.. بس شوية احترام و الا هحرمكم م الميراث..
"
129	"ابتسم باسل هاتفا:- خلاص يا استاذة محترمة فارجينا.. و ورينا عرض كتافك..
"
130	"انسحبت تسبيح فى هدوء و هى تراه يستأذن باسل فى تأدب ليسطو على الطبق الاخر من بسبوستها فأبتسمت فى سعادة و اندفعت للمطبخ..
"
131	"مر الوقت و هى تترقب رحيله.. و ما ان هم بالنهوض حتى هتفت تنادى أخاها الذى لبى فى سرعة مستفسرًا لتعطيه لفافة بها صينية بسبوسة كاملة قد جهزتها لتعطيها له عند رحيله.. تناول اخوها اللفافة و عاد لضيفه يودعه و يدفع بصينية البسبوسة بين كفيه ليهتف حازم فى تعجب:- ايه ده يا باسل!؟..
"
132	"ابتسم باسل هاتفا:- البسبوسة اللى عچبتك يا سيدى.. اول ما عمتك سهام عرفت انك بتحبها حلفت ما حد ضايجها غيرك..
"
133	"ابتسم حازم ممتنا و تناول اللفافة فى محبة هاتفا:- سلم لى عليها يا باسل و على عمى حسام..
"
134	"هتف باسل:- يوصل يا حضرة الظابط.. شرفتنا.. و إبجى تعال مطولش الغيبة..
"
135	"اومأ حازم برأسه موافقا و اتجه لعربته يفتحها و ما ان هم بإدارة محركها حتى أنجذب ناظره للأعلى بقوة لا إرادية ليراها تقف فى نافذتها المشرعة قليلا.. شعر ان البسبوسة هدية منها.. و ان عمته سهام بريئة من إدعاء إرسالها.. وكم شعر بالسعادة لهذا الخاطر و احس منذ اللحظة انه ما عاد يعشق البسبوسة فقط بل اصبح مغرما بها حد الولع حتى انه اندفع بالسيارة فى سرعة متهورة غير معتادة منه و قهقه فى فرحة جنونية و هو يتطلع الى لفافة البسبوسة هاتفا:- بسبوسة تسليح..
"
136	"و عاود قهقهاته من جديد و هو يتحسس اللفافة فى محبة..
"
1	"هبطت الدرج من غرفتها مهرولة فى سعادة لا تصدق انها اصبحت زوجته اخيرا..فقد تم عقد قرانهما قبل أسابيع لكن منذ سمعت خبر رغبته فى الزواج منها و هى لا تراه كثيرا فدوما ما يتجنبها لا تعلم هل يحبها حقا ام انه أشفق عليها و أراد تخليص عمه من عبئها !؟.. كثيرا ما جال بخاطرها انه ما احبها و لكنه يدرك جيدا انها تحبه و ربما أراد رد الجميل لعمه بالاقتران بها.. و مما زاد من قوة هذا الخاطر هو ذاك التباعد برغم انها الان زوجته شرعا و قانونا و لا حرج على اى منهما اذا ما اجتمعا سويا لكنه يرفض ذلك بشكل عجيب حتى انه عنفها مرة بشدة عندما اندفعت لجناحه تجلس بالداخل فى أريحية فهب هو للخارج مانعا إياها من تكرار ذلك..
"
2	"و اليوم هاهو يستدعيها لا تعلم لما فأندفعت ملبية فوجدته فى انتظارها ببهو الفيلا يجلس فى هدوء حتى انه ما رفع ناظريه تجاهها و هو يسمع صخبها لاندفاعها على الدرج لملاقاته و هتفت فى سخط داخلى:- ما هذا التمثال.. انه يكاد يقتلنى شوقا اليه و هو لا يبال..
"
3	"جلست قبالته و قد احسنت اختيار ملابسها رغبة فى نيل رضاه و انتقتها بذوق يناسب قناعاته فنظر اليها هاتفا بعد لحظة من الصمت:- بجولك يا هدير!؟..
"
4	"هتفت فى دلال:- يا عيون هدير..
"
5	"تنحنح و قد تحشرج صوته تأثرا بدلالها الذى لا يسطيع مقاومته و الذى يحاول عدم إظهار تأثره به:- انى مسافر النچع اطمن عليهم.. انا سافرت كام يوم بعد اللى حصل و حضرت المعزا بتاع ستى سكينة الله يرحمها و الواچب انزل اطمن عليهم جبل فرحنا.. و خصوصى ان مش هايبجى فى فرح هناك من الاساس و هى جعدة هنا مراعاة للظروف و عشان الناس اللى عمى ليه علاقة بيهم...
"
6	"هتفت هدير فى لوعة:- يعنى انت قصدك هتروح تقعد هناك لحد فرحنا!؟.. انت عارف ده قد ايه يا حمزة !؟.. ده كتير..
"
7	"و دمعت عيناها مما جعله يضطرب فى موضعه و ما عاد قادرًا على النطق بحرف امام ذاك الشلال المتدفق من الرقة التى تأسره و هتفت من بين دموعها:- انا هقعد من غير ما اشوفك كل ده !؟..
"
8	"لم ينطق.. و تنهد فى قلة حيلة فهى لا تدرك انه ما فعل ذلك الا رغبة فى الهرب من تأثيرها القاهر على أعصابه و الذى تمارسه ببراءة منقطعة النظير غير مدركة لما يتحمل من اجل عدم إظهار ذلك و الان لم يعد يحتمل فقرر البعد.. قرر الهرب حتى يخرج و لو قليلا من تحت تأثير عشقها الذى ما حلم بأروع منه بحياته.. و الذى يعده هدية ربانية جديرة بالصيانة و الحفظ..
"
9	"كان صوت نحيبها الرخيم يوتره و يدفعه ليهتف مؤنبا و مدعيا الحنق:- چرى ايه يا هدير !؟.. دول كام يوم..
"
10	"هتفت معاتبة:- دول ٣ أسابيع يا حمزة..هتقدر تبعد عنى ده كله !؟..
"
11	"ماعاد قادرًا على تحمل كل هذا اللوم الندى و العتاب المعطر بعبير عشقها فأنتفض ناهضا ينهى الحوار هاتفا:- انى مسافر دلوجت ان شاء الله.. مش عايزة اچيب لك حاچة معاى من هناك!؟..
"
12	"وقفت دامعة العينين قبالته ترفع ناظريها تطالعه لفارق الطول الشاسع بينهما هاتفة:- هاتلى حمزة.. خليه يجى بسرعة عشان خاطر هدير..
"
13	"تاه فيها للحظات و استفاق منتفضا و اندفع راحلا من امام سحرها و طغيان براءتها لتهتف هى تستوقفه معاتبة:- حمزة.. منستش حاجة !؟..
"
14	"توقف يفكر و هتف:- لااه.. خير..
"
15	"اندفعت اليه ووقفت قبالته من جديد هامسة:- نسيت تودعنى..
"
16	"و استطالت و هى تقف على أطراف أصابعها و طبعت قبلة سريعة على ذقنه و ابتعدت هامسة:- مع السلامة.
"
17	"اضطرب و ما ان تمالك نفسه حتى هتف فى غضب لفعلتها:- هديييير..
"
18	"فأندفعت من امامه مسرعة تصعد الدرج هاربة من تعنيفه لفعلتها العفوية
"
19	"لكن ما ان رأى ردة فعلها حتى وضع كفه على ذقنه التى لحسن حظه نال شرف ملامستها و ابتسم رغما عنه و اصبح على يقين تماما ان ابتعاده عن تلك القاهرة بالأعلى هو الحل الأمثل للحفاظ على أعصابه بكامل لياقتها حتى يوم زفافهما..
"
20	"تحسنت تعاملاتها معه بشكل واضح بعد موت سكينة جدته و التى كان يعشقها بحق و قد ورث منها روح الدعابة و عشقه للمرح..
"
21	"و كم تجمعوا و دمعت عيونهم ضحكا على ما كان بينها رحمها الله و بين حامد من دعابات..
"
22	"لقد كانت تسمع نحيبه ليلا بعد وفاتها و كأنه يتعمد الثبات امام ابيه و المعزين نهارا و ما ان يأتى الليل حتى تنهار قدرته على مقاومة حزنه على فراق جدته فيبكى بقهر و لوعة كما الاطفال داخل حجرته وحيدا و لكم أدمى قلبها صوت نحيبه الذى كان يحاول كتمانه عنها لكنها كانت تسمعه بقلبها الموجوع على حاله لا بأذنيها..
"
23	"و الليلة ليست استثناءً فها قد أتى من الخارج يدعى الثبات كعادته ليدخل لحجرته ليمارس طقوس حزنه التى
"
24	"اصبحت معتادة لها.. لكنها ما عادت قادرة على تركه وحيدا دون مواساة
"
25	"فأندفعت على قدر ما استطاعت و بطنها المنتفخ على أشده يسبقها و وقفت بوجيب قلب أشبه بطبول حرب بربرية بين جنباتها امام باب حجرته
"
26	"طرقت الباب سريعا و ما انتظرت ان يؤذن لها للدخول بل دفعت الباب فى رفق و دخلت..
"
27	"كانت بالفعل على اعتاب الباب تقف حائرة و هى تراه يضع رأسه ما بين كفيه و جسده يهتز فى صمت دلالة على نحيب مكتوم يكاد يقتله اختناقا
"
28	"ما عاد لقلبها قدرة على تجاهله و هو فى هذه الحالة فأقتربت فى تردد حتى وصلت حيث يجلس و وقفت قبالته..
"
29	"مدت كفا مرتعشا تربت على رأسه مواسية و لكن فجأة حدث ما لم تتوقعه فقد جذبها حامد فى لوعة و دفن رأسه فى صدرها متشبثا بها كطفل يحيطها بذراعيه أسرا إياها..
"
30	"شعرت بالصدمة جراء ما يحدث و تخشبت للحظات لكن صوت شهقاته المقهورة بصدرها جعلتها تلين رغما عنها و تجد نفسها تضمه بذراعيها بالمثل تجذبه اكثر لأحضانها لعله يهدأ و لو قليلا..
"
31	"لا تعرف كم مر عليهما و هما على هذه الحالة حتى انقلب العناق المواس لعناق محموم و بدأ فى جذبها هو لأحضانه.. كادت تلين و تنصاع لمشاعرها العطشى لقربه لكن صوت كرامتها كان الاعلى من صرخات مشاعرها المتطلبة قربه.. توهمت انها تسمع تنهداته و همساته يوم زفافهما بأسم محبوبته ترن من جديد بأذنيها.. اسم مالكة قلبه الذى انتزع فرحتها يومها بقسوة مخلفا القهر و الدموع..
"
32	"فأنتفضت رغما عنها مبتعدة و نائية عنه فى ذعر..
"
33	"تعجب من ردة فعلها فما كان بينهما منذ لحظات كان يؤكد انها راضية و راغبة فيه مثله تماما..
"
34	"هتف بصوت متحشرج متسائلا:- بعدتى ليه !؟.. دِه انى ما صدجت انك جربتى..
"
35	"هتف و هى تهم بالاندفاع خارج الغرفة:- مفيش.. مفيش.. تصبح على خير..
"
36	"انتفض فى عنف مندفعا اليها و قبض على ذراعها قبل ان تخرج من باب الغرفة هاتفا من بين اسنانه فى حنق و هو يهزها بقوة:- عايزة تبعدى تانى ليه!؟.. و لما انتِ مش طيجانى ليه بتجربى م الاساس.. ليه مبتنطجيش الا بحاضر و طيب و نعم و بس.. ليه مصرختيش فيهم يوم ما جالوا لك هنچوزكِ حامد و رحمتى نفسك و رحمتينى.. ليه مجلتيش مش عيزاه.. ليه!؟..ليييه..!؟
"
37	"كان هزه لجسدها وصل لذروته فى تلك اللحظة فانتبه و تركها لتسقط لحسن الحظ على الأريكة التى خلفها تماما و هى تضع كفها على بطنها المنتفخة..
"
38	"لم تبك بل صمتت متجمدة فى مكانها لم تأت برد فعل لما قاله.. كان يلهث و هو يقف ينتظر منها اجابة على كل تلك الأسئلة التى تحيره منذ زواجهما و ربما قبله و ما ان علم انه لا فائدة و ما هناك من قوة يمكن ان تخرجها عن صمتها الذى يمقته و استسلامها الذى يدفعه للجنون حتى ركل طرف الفراش بقدمه و استدار مغادرا الا انه سمع همسها مما استرعى انتباهه ليتوقف لعله يستشف منها ما يشفى غليله.. أعاد التطلع اليها من جديد بعد ان استدار ليواجهها..
"
39	"فهمست من جديد و هى تتطلع لنقطة بعيدة على الارض لا تحيد ناظريها عنها:- عارف ليه مبجلش لااه.. عشان متعودتش اجول لااه يا واد عمى.. عشان اليتيمة اللى چابوها لبيت عمها بعد موت ابوها و أمها اتربت متجولش لااه.. مينفعش من اساسه تجول لااه ف بيت كانت فيه ضيفة.. كانت تنفذ و هى ساكتة.. مينفعش تطلب.. مينفعش ترفض.. مينفعش تعاند و تعمل اللى على مزاچها..مينفعش.. و لما عمى مات و جالولى هاتاچى هنا مجلتش لااه..
"
40	"ما انى لو جلت لااه هبجى من نصيب واد عمى التانى..جاسم..و المرة دى روحة بلا رچعة لانه اكيد كان هيتچوزنى عشان ابجى بچملة التركة اللى سابها ابويا و هو طمعان فيها.. چيت و انى عارفة ان عمى وصى ابوك يتچوزنى.. هجول كيف لااه.. من واد عم.. لواد عم يا جلبى لا تحزن..
"
41	"و نهضت من مكانها و تقدمت لطرف الفراش تتمسك بأحد أعمدته لتستطرد فى وهن:- و اما جالوا حامد عايزك.. جلت و ماله هو انا أجدر اجول لااه.. اليتيمة اللى انكتب عليها تتنجل من يد لِيَد.. هتاجى تجول لااه دلوجت و هى ف بيت واد عمها ضيفة و مكنش ينفع أرفضك و الا أمك كانت فهمت انى رايده ابوك.. و ان وصية عمى واچبة و لازما ينفذها.. اجعد ازاى ف بيتكم بعد دِه كله.. اورى وشى لامك و ابوك كيف و انا جاعدة ف خيرهم بعد ما اجولهم انى مش عايزة اتچوز ولدكم و لا عايزة اتچوز واد عمى يونس و لا عايزة حاچة من الدنيا من اساسه..
"
42	"و بدأت تجهش ف البكاء فجأة بتشنجات قوية اهتز لها جسدها كله و هى تستكمل بصوت متقطع هاتفة بصوت عال للمرة الاولى منذ عرفها:- انى مش عايزة غير اتساب ف حالى.. مش عايزة حد و لا عايزة حاچة من حد..طول عمرى لحالى.. ايه الچديد يعنى لما اكمل حياتى كلها لوحدى.. و افضل اجول حاضر و طيب و نعم.. و معرفش و مجدرش اجول لاااه.. لااااه..
"
43	"صرخت بكلماتها الاخيرة وتشبثت بقوة بالعمود الخشبي للفراش و بدأت تشعر بألم رهيب تتزايد وتيرته فى أسفل ظهرها و بطنها.. شعرت انها ستسقط أرضا فأمسكت بالعمود بقوة و صرخت متأوهة مما دفع حامد الذى كان يقف كالمشدوه يستمع الى اعترافاتها الصادمة له دون ان ينبس بحرف او يأتي بأى رد فعل الا عندما وجدها على هذه الحالة فاندفع اليها يلتقطها بين ذراعيه قبل ان تسقط أرضا هاتفا بهلع:- ايه.. ايه اللى چرى!؟..
"
44	"هتفت صارخة متشبثة به:- ألحجنى.. شكلى بولد..ألحجنى..
"
45	"تطلع حوله كالتائه و اخيرا اندفع الى باب شقته يجرى هابطا لبيت ابيه حاف القدمين ليخبر امه لتستعد لاستقبال حفيدها القادم و صرخات زوجته تتعقبه..
"
46	"كان فى سبيله لمغادرة السراىّ بعد زيارته لعمه عاصم فورعودته لعمله و الذى اصر على الاستمرار فيه رغم رغبة رؤسائه فى نقله لمكان افضل..
"
47	"ما ان خرجت سيارته الميرى من بوابة السراىّ الحديدية حتى لمح طيفها و هى تتجه للسراىّ فأمر العسكرى بالوقوف فى سرعة.. ترجل من السيارة مندفعا اليها فى شوق جعله يخرج عن وقاره المعتاد و هو يهرول حتى يصل اليها دون الحاجة للنداء بأسمها.. لكنه لم يستطع فحال قدمه التى لم تطب بشكل تام بعد حال دون ذلك فهتف رغما عنه يستوقفها:- آنسة تسبيح..
"
48	"توقفت فى صدمة لسماع صوته يناديها كانت تعتقد انها تهزى لكنها استدارت لمصدر الصوت لتجده بشحمه و لحمه يقف قبالتها.. شلتها صدمة حضوره و ظهر على محياها شوق له ما عادت قادرة على مداراته فتلك المرة الاولى التى تراه فيها بعد زيارة المشفى..
"
49	"توقف يلهث أمامها فى اضطراب هاتفا:- ازيك يا آنسة تسبيح.. و ازى باسل و عمتى و عمى حسام..
"
50	"تحدثت اخيرا بعد ان جاهدت لتجد صوتها هاتفة:- الحمد لله.. كلهم بخير.. و حمدا لله على سلامتك..
"
51	"ابتسم فى مودة:- الله يسلمك..
"
52	"ساد صمت مضطرب كحالهما قطعته هى هامسة:- انا لازما أمشى..
"
53	"هتف يستوقفها مشيرا للعربة:- تعالى أوصلك..
"
54	"اكدت:- مفيش داعى.. انا وصلت اصلا.. عن اذنك..
"
55	"هتف من جديد يستوقفها:- آنسة تسبيح..
"
56	"استدارت تواجهه من جديد ليستطرد هو فى عجالة خوفا من تردده:- فى واحد عايز يتقدم لك..
"
57	"جزت على أسنانها قهرا.. هل اصبح يأتِ لها بالخُطاب !؟.. يا له من احمق.. تمالكت أعصابها فى بسالة و هتفت فى برود:- يا ريت تبلغه انى مبفكرش ف الموضوع ده دلوجت..
"
58	"هتف قبل ان تستدير مغادرة:- حتى و لو كان الشخص ده هو اللى صرختى بأسمه يوم كتب كتابك..
"
59	"تسمرت موضعها غير قادرة على النطق او حتى رفع ناظريها لمقابلة نظراته التى تحمل عشق مفضوح لا يمكن وأده و لو مدعية..
"
60	"همس مشاكسا:- هاااه ارد اقوله ايه!؟.. مش بتفكر ف الموضوع دلوقتى..
"
61	"لم ترد و زاد اضطرابها غير قادرة على استجماع شجاعتها كما هربت منها روحها المرحة و كذلك خانتها سرعة بديهتها التى كانت دوما تسعفها
"
62	"ليستطرد هو مازحا:- الظاهر مليش نصيب ف البسبوسة..
"
63	"و هم بالانصراف لتهتف هى اخيرا تستوقفه:- يا سيادة النقيب..
"
64	"استدار اليها و قد اتسعت ابتسامته هاتفا:- تحت الامر و الطلب و سرعة التنفيذ يا فندم..
"
65	"ابتسمت رغما عنها و هتفت فى حياء:- البسبوسة فى انتظارك يا فندم بعد ما تتصل و تاخد ميعاد عشان تقابل الحاچ حسام بكرة..
"
66	"هتف مشاكسا:- لازم بكرة !؟.. مينفعش بعده عشان مش فاضى الصراحة!؟..
"
67	"عبست فى حنق لينفجر مقهقها فتدرك انه يشاكسها و هى ما اعتادت ذلك منه فأضطربت لسماع قهقهاته التى اطربت قلبها و اندفعت من امامه هروبا و صوت تلك القهقهات تحرك شئ ما هاهنا بصدرها ما كانت تتوقع ان يسعده صوت إنسان ما لهذه الدرجة كما هى سعيدة الان و تكاد تطير فرحا..
"
68	"ليعود هو للسيارة منتشيا هاتفا فى سائقه بعتب و هو يتطلع الى مذياع السيارة الذى لا يعمل هاتفا:- هو البتاع ده مش شغال نسمع حاجة !؟..
"
69	"تطلع اليه عسكرى الخدمة فى تعجب و هتف اخيرا:- لااه يا فندم مش شغال..
"
70	"و استطرد مسرعا:- بس اشغل لك المحمول يا باشا..
"
71	"هتف حازم امرا:- افتح بس انجز..حاجة فريحى..
"
72	"شغل العسكرى احد الاغانى على محموله و تطلع الى حازم الذى قهقه فى سعادة ما ان وصلته كلمات الاغنية
"
73	"بسبوسة بالسمنة منقطة
"
74	"ياللى رسى عليك العطا
"
75	"فأبتسم العسكرى بدوره و هو يتطلع لحازم فى تعجب.. و تساءل.. هل هذا هو حازم باشا الذى يعرفه !؟..
"
76	"أندفع حاملا إياها لداخل اروقة المشفى حتى وصل لغرفة الاستقبال و هى تئن فى وجع بين ذراعيه.. هتف صارخا مستدعيا الطبيب على الرغم من ان حوله عدة ممرضات يقمن بالواجب حتى وصوله و كانت فى أعقابه كسبانة و يونس يتضرعان لله فى لوعة..
"
77	"اندفع الطبيب لداخل الغرفة امرا الجميع بالخروج منها حتى يستطيع القيام بواجبه.. أطاعه الكل فى صمت ملبيين حتى يتسنى لهم الاطمئنان على تلك التى تتوجع فى عذاب يشيب له الوليد.. انها لاتزل فى شهرها السابع.. ماذا حدث يا ترى !؟.. هل تراه قد ضغط عليها بشكل كبير اثناء حديثهما مما ادى لكل تلك التداعيات الغير محمودة العواقب!؟..
"
78	"اندفع يبتهل فى صمت بشكل جنونى حتى تنجو من عذاباتها التى استشعرها و هى بين ذراعيه تتوجع.. و اخيرا خرج الطبيب ليكون اول المتوجهين له متسائلا فى لوعة:- خير يا داكتور!؟..طمنا..
"
79	"هز الطبيب رأسه فى ألية:- متجلجوش.. خير ان شاء الله.. احتمال ولادة مبكرة..
"
80	"هتفت كسبانة متعجبة:- بس دى لساتها ف السابع يا داكتور!؟..
"
81	"ابتسم الطبيب مداعبا اياهم و محاولا تخفيف التوتر:- عادى بتحصل يا حاچة.. ابنكم عايز يطلع بن سبعة.. نعمله ايه !؟..
"
82	"و استطرد الطبيب فى مهنية:- احنا بنچهز غرفة العمليات و دعواتكم ليها تجوم بالسلامة..
"
83	"اندفع حامد متسائلا فى ذعر:- أوضة عمليات ليه يا داكتور مش الوضع طبيعى يعنى..!؟
"
84	"ربت الطبيب على كتفه مطمئنا:- ده طبيعى تحسبًا لأى حاچة ممكن تحصل.. ادعيلها انت بس..
"
85	"اومأ حامد بالإيجاب دون ان ينبس بحرف واحد و كل ما يجول بخاطره فى تلك اللحظة هو التطلع لمحياها من جديد.. فقط التطلع لوجهها الصبوح و قسماته المريحة و ابتسامته الطاهرة و غمازتها الوحيدة على جانب خدها الأيمن و التى تظهر عندما تضحك فى خجل لدعاباته على الرغم من ادعائها الكبرياء..
"
86	"وكأن ابواب السماء قد فُتحت لتستقبل دعوات قلبه و يُفتح باب الغرفة لتخرج هى مدفوعة على سرير مدولب تغطيها الملاءات و لا يظهر منها غير ذاك الوجه الذى بات التطلع اليه إدمانه..
"
87	"اندفع يحتضن كفها فى تشبث و يسير جوارها حيث مدخل غرفة العمليات.. كانت صامتة لم تنطق حرفا لكن عيونها كانت تبوح بالكثير و الذى استطاع ادراكه بسهولة و يسر اثارت تعجبه.. ترك كفها فى تردد و همس بها و هى تغيب عن ناظريه:- هستناكِ.. متغيبيش عليا..
"
88	"أُغلق الباب خلفها ليكاد يسقط مترنحا فيتشبث بباب جانبى حتى استطاع الاستناد على الحائط خلفه و جلس القرفصاء على الارض فى تيه واضعا رأسه بين كفيه لا يدرك ما عليه فعله و لا يريد ان يفكر فى اى امر سوى خروجها سالمة من خلف ذاك الباب البارد الذى يتطلع اليه و كأنه هوة ابتلعتها..
"
89	"اندفع كل من كسبانة و يونس اليه يربت كل منهما على كتف مواسيا و ابتدرته كسبانة محاولة تخفيف الاضطراب الباد على محياه:- متجلجش كِده.. كل الحريم بتولد.. هتجوم بألف سلامة و معاها ولدك و لا بتك.. و نفرحوا بيهم بمشيئته..
"
90	"اومأ محاولا التأكيد على كلام امه كحقيقة ماثلة امامه لا يستطع تخيل غيرها الا انه انتفض عندما فُتح باب الغرفة و خرجت منه احدى الممرضات مسرعة ليستوقفها فى ذعر:- ايه فى !؟.. حصل حاچة !؟..
"
91	"هتفت الممرضة فى عجلة من امرها مبتعدة:- ادعولها.. وضع الچنين مجلوب و الداكتور هيضطر لولادة جيصرية..
"
92	"ما عاد باستطاعته التحمل فأندفع كالممسوس مبتعدا عن ذاك الباب المزدوج لغرفة العمليات و الذى يصيبه بالجنون و يود لو يحطمه و يدخل ينتشلها من داخل تلك الحجرة الباردة و العودة بها حيث دفء الحياة فى قربها..
"
93	"توقف اخيرا يلهث مستندا على احد الأركان و تطلع حوله ليدرك انه عند نهاية احد الأروقة شعر بالضيق يكتنفه كليا يكاد يزهق روحه فخلع حذائه و توجه بناظريه كيفما اتفق و كبر فى خشوع ناويا الصلاة.. و ما ان سجد حتى ما عاد قادرًا على النهوض من جديد و جبينه متشبثا بالأرض فى تضرع و اخذ يبكى.. و يبكى و سالت دموعه غير قادر على النطق بحرف من دعاء قد ينجيها لكنه كان على ثقة رغم هذا ان علم ربه بحاله يغنيه عن سؤاله لذا كانت دعواته دموع و دموع سفكها فى تضرع حتى فاضت..
"
94	"انه يحبها.. نعم يحبها.. بل يعشقها.. لا يعلم متى و لا كيف تسلل حبها لحنايا قلبه و تشبث بهذا الشكل بتلابيب روحه الا ان جل ما يدركه الان انه ما عاد يريد من دنياه الا إياها.. لا يرغب الا بقربها.. و لا يشتاق الا لعينيها البندقية.. و ثغرها الفتان و ابتسامتها الناعمة و غمازتها الوحيدة التى تسلبه لبه.. يالله.. أعدها الى.. أعدها..
"
95	"لا يعرف كم مضى عليه من وقت و هو على وضعه ذاك الا انه رفع رأسه عندما شعر بخطوات تقترب فى سرعة.. انهى صلاته فى تلك اللحظة التى ظهر فيها احد الأطباء مندفعا لأحدى الغرف و خلفه اخر شخص يتوقع ان يراه فى تلك اللحظة.. ظل مشدوها لبضع ثوان و اخيرا اندفع لأحدى الممرضات متسائلا:- ايه اللى بيحصل !؟..
"
96	"هتفت الممرضة بلامبالاة من اعتاد الامر:- ابدا.. مريضة ف العمليات بجالها ساعتين بتولد و للأسف مات الچنين و هى حالتها وحشة و محتاچة نجل دم و ابوها جاعد يتخانج م الصبح و احنا معندناش فصيلة دمها ف بنك المستشفى..
"
97	"تركته الممرضة و رحلت ليقف مشدوه لا يعلم ما عليه فعله و اخيرا اندفع باتجاه الطبيب الذى خرج لتوه من الغرفة و خلفه ذاك الرجل الخمسينى و الذى لم يكن الا والد سلوى الذى طرده يوما من داره فى غير رحمة و تلك المريضة لم تكن الا سلوى نفسها و التى فقدت جنينها و بحاجة لنقل دم بشكل قهرى..
"
98	"هتف حامد يستوقفهما و قد لمح الدهشة على وجه والد سلوى لرؤيته:- يا داكتور انى متبرع للمريضة اللى محتاچة دم..
"
99	"و كأنما الطبيب وجد هدية من السماء ليصرخ دافعا اياه لأحدى الممرضات لتذهب به للمعمل للقيام بالازم.. اندفع والد سلوى يستوقفه و الدمع يكاد ينسكب من عينيه هامسا:- ربنا ينچيك يابنى من كل شر و يحفظ لك حبايبك.
"
100	"دمعت عينا حامد متضرعا:- امين يااارب..
"
101	"قام حامد بالازم و اخيرا عاد فى سكينة الى حيث كان قد ترك أبويه..كان يبدو من محياهما على البعد ان الوضع لم يتغير و ان الحال لازال على ما هو عليه حتى اقترب منهما ليندفع الطبيب و خلفه الممرضة المرافقة له دوما من باب غرفة العمليات هاتفا فى عجلة:- ألف مبروك.. ولد زى البدر.. و المدام بخير الحمد لله..
"
102	"كادت كسبانة ان تخطئ و تطلق زغرودة مدوية ترتج لها أركان المشفى الا انها تنبهت لظرفهما الحزين فكتمت فرحتها دامعة بينما احتضن يونس ولده فى فخر رابتا على ظهره فى قوة فقد اصبح اخيرا جد و ها هو يهل اول احفاده للدنيا و سيحمله عما قريب بين ذراعيه.. اندفع حامد يتطلع من خلف زجاج باب غرفة العمليات ليرى متى ستخرج ليرى الممرضات يدفعن بسريرها خارج الغرفة.. فتح الباب فى عجلة مترقبا وصولها ليتطلع لمحياها الشاحب و هى غائبة تماما عن الوعى حتى انه اندفع خلف سريرها حيث حجرتها و ما تطلع لولده الذى تحمله امه بعد ان تناولته من احدى الممرضات و قامت بتحيتهن بما يلزم تأكيدا على سعادتها بقيام زوجة ولدها ووليدها سالمين..
"
103	"مسد حامد على جبين عائشة الندى فى حنان و هو يشكر الله فى سره على استجابة دعائه و قد أيقن ان لا حياة له بعيدا عن تلك الشادية.. عصفورة قلبه التى اصبح صوتها هو نغم حياته.. تنهد من جديد و ما عاد يعنيه من امر الدنيا امر.. فقد نجت و ذلك كان يكفيه و زيادة.
"
104	"كان الحزن لايزل مخيما على دار يونس بعد رحيل امه سكينة عن دنيانا كأن الدار تظلله غيمة من الكأبة و السكون و كأنما غابت بهجة الدار و سروره مع غيابها.. بكت بخيتة كما لم تبك من قبل على فراق رفيقتها الغالية و اصبحت تبيت فى فراشها تتلمس ريحها الطيب و تدعو لأجلها و تتذكرها بالطيب كما كانت وصيتها..
"
105	"اما يونس فقد كان فى عالم اخر.. يلفه الحزن و يسربله الذنب و يغرقه الدمع.. عالم ما خرج منه الا بعد محاولات الجميع انتزاعه منه و خاصة كسبانة و زكريا اللذان بذلا مجهودا جبارا ليعود لو قليلا لطبيعته المعهودة التى تميل لحب الحياة و السخرية من اوجاعها و مع تشريف يونس الصغير بن حامد للحياة تبدل قليلا و عاد لطبيعته و هو يحمله بين ذراعيه فى فرحة فقد كانت لحظات حمله لحفيده هى تقريبا اللحظات الوحيدة التى ترى فيها يونس القديم قبل ان يقهره حزنه على رحيل امه..
"
106	"تقدم ماهر لداخل الدار هاتفا يستأذن و هو يحمل ذراعه المصابة بحامل متعلق بعنقه.. فما ان استطاع النهوض بعد اصابته و تعافيه منها قليلا اصبح لا يمر يوما دون ان يكون فى دار يونس يطمئن على زوجته و يواسى أخاها و اليوم لم يكن استثناءً
"
107	"جلس قبالة يونس الذى كان كعادته منذ وفاة امه جالسا اسفل نافذة حجرتها التى تطل على الحديقة الخلفية للمنزل
"
108	"و كأنه سيستمع لصوتها تناديه منها او تطل باحثة عنه لتشاكسه كعادتها..
"
109	"ربت ماهر على كتف يونس فى تفهم هاتفا فى هدوء:- وحد الله يا حاچ يونس..ربنا يرحم المراحيم كلهم..
"
110	"هتف يونس متنهدا:- لا اله الا الله..
"
111	"ساد الصمت لبرهة قبل ان يهتف يونس متسائلا:- كيف دراعك ؟..
"
112	"اكد ماهر يومئ برأسه:- الحمد لله.. جربت تبجى تمام.. متجلجش عمر الشجى بجى..
"
113	"ابتسم يونس بوهن:- انى عمرى ما هنسالك اللى عملته عشانا و لا عشان هداية..
"
114	"هتف ماهر متعجبا:- واااه يا حاچ يونس ايه اللى بتجوله دِه !؟.. حد يتشكّر انه حمى عرضه.. امكنتش انى چوزها اعمل كِده نجيب مين يعمل..
"
115	"هتف يونس:- حيث كِده بجى.. يبجى تاخد مرتك على دارك و كفاية عليكم الجعدة دى..
"
116	"هتف ماهر:- اخدها كيف يا حاچ.. دِه أربعين الحاچة سكينة مفاتش عليه الا كام يوم!؟..
"
117	"هتف يونس مؤكدا:- و عشان كِده بجولك كفاية عليكم لحد هنا..الأربعين عدى من كام يوم و من حجك تاخد مرتك اللى لولا اللى حصل كانت معاك من يوميها.. چهز حالك و تعالى خدها و احنا هنعلن للناس انها رايحة بيت جوزها و عشان الظروف مش هايبجى فى هيصة..
"
118	"هتف ماهر مؤكدا:- انت بتجول ايه يا حاچ !؟.. هيصة ايه دلوجت.. ربنا يرحم الغالية و تعيش و تفتكر..
"
119	"اكد يونس:- النهاردة الاثنين.. چهز حالك و تعال خد مرتك الخميس..
"
120	"هتف ماهر:- بس يا حاچ..
"
121	"هتف يونس بحزم:- مفيشى بس.. الخميس هتكون مرتك جاهزة تاخدها..
"
122	"بكفايانا حِزن.. الغالية لو وسطينا دلوجت لكانت هى بنفسها جالت لك كِده..
"
123	"هز ماهر رأسه موافقا و قد عزم امره على الحضور الخميس ليصطحب عروسه لتنير داره اخيرا.. وعلى الرغم من جو الحزن المخيم على المكان لكن الفرح قد أقام سرادقا ضخما داخله يعلن فيه عن نفسه فقد اقترب اخيرا موعد الوصل الذى انتظره طويلا..
"
124	"اندفع سيد من خلف مكتبه ما ان اخبره الخدم بمقدم الطبيب.. كان قد جاء بأمه من النجع الى بيته هنا فى القاهرة حيث تتلقى العلاج اللازم
"
125	"الذى يعيد لها ذاكرتها من جديد..
"
126	"كان الطبيب يزورها بشكل منتظم للوقوف على حالتها و تقدمها بشكل دورى..
"
127	"خرج من غرفة المكتب و اغلق بابها خلفه و هو يتطلع لصورة ابيه التى كانت معلقة خلف مقعده بصدر الغرفة و التى ما ان رأتها امه للمرة الاولى عندما اصطحبها فى جولة داخل البيت ليجعلها تحاول الاندماج مع ما حولها حتى انفجرت صارخة بشكل هستيرى جعله يحملها لغرفتها و يطلب الطبيب على الفور..
"
128	"لا يعلم ما الذى حدث لتصرخ بهذا الشكل المذعور.. ربما تذكرت ما ان رأت صورة ابيه كيف انه مات و هى بعيدة عنه.. و قد افترقا قصرا فأهاج ذلك عليها الذكرى و جعلها تنفعل بذاك الشكل الذى جعل الطبيب ينصحه بإبعادها عن اى انفعالات قد تؤدى لانتكاسة فى حالتها التى بدأت الى حد كبير فى التحسن..
"
129	"لذا قرر العودة بها مرة اخرى الى النجع.. و ليكن ما يكون..
"
130	"كانت تتهادى صاعدة الدرج الى حيث شقتهما يتبعها هو فى وجل..
"
131	"و ما ان وصلا لباب الشقة حتى وقفت تنتظر فى هدوء ظاهرى.. كان يتنازعها شعوران يقتتلان بداخلها فى حرب ضروس لا تعرف لها نهاية.. شعور بالخوف و الرهبة لقربه منها و إحساسها لأول مرة بما زجت به نفسها فهى الان أصبحت رسميا و شرعيا زوجة ماهر عدلى محروس الهوارى.. هى.. ابنة العمدة كما كان يحلو له ان يناديها عندما كان يتعقبها دوما ملقيا على مسامعها كلمات الغزل التى كانت تكره..
"
132	"و الشعور الثانى.. ذاك الشعور العجيب من السكينة و الطمأنينة الذى يغمر قلبها كليا فيجعلها تشعر انها خُلقت لتكون لذاك الرجل منذ ان أراد الله بها القدوم لهذه الحياة..
"
133	"يتنازعها الشعوران حتى انها لم تنتبه له و مفتاح الباب يرتعش فى كفه ليسقط محدثا جلبة خفيفة استفاقت على اثرها من شرودها و هو ينحنى يلتقط المفتاح و يفتح الباب على عجالة هذه المرة دافعا به و داعيا إياها بصوت متحشرج خرج مهزوز النبرات و هو يهمس لها:- اتفضلى.. ادخلى..
"
134	"دخلت عدة خطوات حتى عبرت الممر الامامى للشقة و وقفت ف الردهة الواسعة تنتظر دخوله
"
135	"أغلق الباب خلفه مترددا و اتجه نحوها فى تؤدة حتى وصل لموضع وقوفها.. شملهما الصمت للحظات و ما ان هم بالاندفاع للداخل رغبة منه فى قطع الصمت بأى رد فعل من جانبه الا و همست له متسائلة:- مش هنصلوا!؟..
"
136	"توقف كالمتخشب فى موضعه و ألتفت اليها من جديد مؤكدا بإيماءة من رأسه:- اه.. لازما طبعا..
"
137	"عاد عدة خطوات ووقف متوجها الى القبلة.. و ما ان هم بالتكبير حتى تناهى لمسامعه ضحكات تحاول كتمانها فأخفض كفيه من وضع التكبير الذى تسمر فيه لثوان و استدار اليها مستفسرًا:- فيه حاچة!؟..
"
138	"هزت رأسها ايجابا و هى لاتزل تضع كفها على فمها تدارى ابتسامتها و اخيرا اشارت للأسفل حيث موضع قدميه لينتبه انه ما خلع حذائه من شدة ارتباكه و توتره لتهمس هى مازحة:- هتصلى بچزمتك!؟.. انت ناوى تخليها صلاة خوف.!؟.
"
139	"و ابتسمت من جديد مما جعله يفقد البقية الباقية من ثباته الهش الذى يحاول التمسك به كقشة يتعلق بها غريق..
"
140	"انحنى يخلع حذائه و يتركه جانبا و شرد رغما عنه هامسا لنفسه بأنها تسخر منه انه سيصلى بحذائه.. انها تفقده عقله فماذا فى ذلك!؟.. تسخر من كونها ليست صلاة الخوف التى يصليها المحاربين ف المعركة بكامل عدادهم و أحذيتهم..!؟ و الله انها بالنسبة اليه لكذلك.. فهى لا تعلم.. اى خوف يتملكه فى تلك اللحظة و اى معركة تدور رحاها بين جنبات صدره و هو يراها أمامه و هو يدرك تماما و يعلم علم اليقين انها زوجه.. نعم زوجه و حلاله و له وحده..
"
141	"ازدرد ريقه عند تلك النقطة و دنى بطرفه اليها و هو يرتفع من انحنائه بعد ان تخلص من فردتى حذائه ليزداد اضطرابا على اضطراب و لكنه يقطعه بذكر الله مكبرا لتقف خلفه فى خشوع حتى انتهيا من ركعتى السنة ليبدأا حياتهما..صمتت لحظات و هى تراه يرفع أكفه للسماء فى تضرع و يهمس بكلمات دعاء ما لم يصل الى مسامعها.. انتظرت ان يرفع صوته لتؤمن خلفه الدعاء لكلاهما و لحياتهما معا.. لكنه لم يفعل.. ربما لا يدرك ان عليه ان يفعل..
"
142	"صمتت و لم تعقب و ما ان شعرت بختمه لدعاءه السرى حتى أمنت بصوت مسموع له و نهضت فى روية و اتجهت لغرفتهما..
"
143	"ظل على حاله لا يتحرك قيد انملة و لا تطاوعه قدميه على المضى قدما ليلحق بها حتى عشهما السعيد..
"
144	"لا يعرف ماذا دهاه..انه ماهر الهوارى.. من كان له من الصولات و الجولات النسائية ما يعجز حتى عن عده لكثرته.. أمامها وحدها يقف كتلميذ خائب لا يستطيع البوح بما يعتمل بصدره و ما يجيش به قلبه من مشاعر.. أمامها وحدها ينعقد لسانه فلا يستطيع البوح بكلمة.. فى حضرتها ينسى من هو ماهر الذى كان.. ليصبح ماهر اخر تماما.. ماهر لها وحدها و لم يكن لحظة لامرأة سواها..
"
145	"اخيرا تنهد فى قلة حيلة و نهض يدفع بقدميه دفعا خلفها ليقف على باب غرفتهما ليراها تجلس فى هدوء على طرف فراشهما المزدان بغطائه الحريرى الوردى اللون و حولها تلك الهالة من القدسية و الطهر التى كانت و لاتزل تبهره و تدفع به للخرس التام فى حضرتها..
"
146	"تحركت قدماه بشكل ألى و تردد لثانية قبل ان يجلس على طرف الفراش جوارها و يمد كفه اليمنى ليضعها على هامتها المنكسة خجلا هامسا بدعاء لتكون الزوجة الصالحة له:- اللهم أسألك خيرها و خير ما جبلتها عليه..
"
147	"ظل صامتا و لم يكمل باقى الدعاء القائل.. و اعوذ بك من شرها و شر ما جبلتها عليه.. لترفع هامتها التى لازالت تحتفظ بكفه فوقها معتقدة انه نسى باقى الدعاء لتهمس:- مكملتش ليه!؟.. و اعوذ بك..
"
148	"لم يمهلها الفرصة لتكمل مساعدة اياه بل اخفض كفه التى كانت على هامتها ليضعها مسرعا على شفتيها مانعا إياها من الاستطراد بباقى الدعاء الذى كان يعلمه.. فهو لم ينساه كما كانت تظن..
"
149	"همس فى وجل و عينيه لا تستطع ان تحيد عن محياها الذى اخذ يتفرس فيه برهبة مجنونة و رغبة عاشقة:- انى منسيتش الدعاء.. بس كيف ياجى منيكِ شر.. دِه انتِ كل الخير يا هداية..
"
150	"و ابتسم فى محبة طاغية فرفعت رأسها اكثر لتتلاقى نظراتهما متطلعة اليه فى عشق و لم تسطع ان تمنع تلك الدموع التى طفرت من عينيها بلا اى إرادة منها ليهتف هو جازعا:- واااه.. ليه البكا دلوجت..
"
151	"و هم بان يمد كفه المرتعشة ليمسح دمعاتها الا انها همست متعجبة مما أوقف كفه فى منتصف الطريق:- انا كل دِه.. ليا انا الكلام دِه..
"
152	"اكملت كفه طريقها لخديها ليمسح بكفه صفحة خدها و يزيل عنه الدموع ليعود صفحة ناصعة بلا اى مساحيق تجميل أبت على وضعها حتى فى ليلة كهذه و مع ذلك لازالت تحتفظ بجمالها الذى خلب له..
"
153	"ليهمس:- ايوه.. انتِ كل دِه و اكتر كمان.. لو تعرفى انت بتعملى فيا ايه!؟..
"
154	"همست بتعجب و اضطراب:- انى يا ماهر!؟..
"
155	"كانت المرة الاولى التى يستمع فيها لإسمه من بين شفتيها ليصمت لثوان متطلعا اليها فى عشق و اخيرا يتنهد فى راحة:- ايوه يا هداية انتِ.. يا هدايتى..
"
156	"ابتسمت فى حياء ليمد كفه محتضنا كفيها بين احضان كفه هامسا:- أوعدينى انك تفضلى دايما چنبى.. و انك مهما حصل هتفضلى معاى.. و انك لو شفتينى بشرد عن طريج ربنا تردينى..
"
157	"رفعت رأسها و تلاقت نظراتهما هامسة:- أوعدك يا ماهر.. أوعدك ان هداية.. و ابتسمت مستطردة.. بت العمدة.. هتفضل على طول چنبك.. هتفضل على طوول هدايتك..
"
158	"ابتسم مشاكسا و هو يهمس مقتربا اليها اكثر :- طب تسمح هداية بشوية چنان!؟..
"
159	"نظرت اليه مبتعدة قليلا و قد تورد خداها خجلا:- جصدك ايه!؟..
"
160	"هتف مقهقها و هو يجذبها ليضمها اليه:- جصدى اوريكِ يا بت العمدة ماهر بيحبك كد ايه..
"
161	"و لم تستطع ان تعترض و لا بحرف.. و قد اكد لها كيف يمكن للهداية ان تنقلب لمجون عاشق فى لحظات..
"
1	"صرخت تسنيم في اختها تسبيح و هي تراها تتمادى في تصوير نفسها بكاميرا جوالها بهذا الشكل الهستيري
"
2	"و اندفعت اليها متزمرة :- كفاية يا بنتى .. ارحمى نفسك من السلفى اللى طول الوجت شغالة فيه ده ..
"
3	"هتفت تسبيح في لامبالاة :- و ايه اللى فيها يعنى ..!؟.. شايفة نفسى حلوة و عجبانى .. متصورش ليه ..!؟..
"
4	"ابتسمت تسنيم لأختها الصغرى في محبة و هتفت في سعادة :- طبعا حلوة .. حلوة و زى الجمر كمان ..
"
5	"كانت دوما ما تبتعد عن إشعار تسبيح ان عاهة قدمها لها اى تأثير على مجمل جمالها الشكلى و دوما ما كانت تحرص على الابتعاد عن اى مقارنات في ذاك الصدد بل كانت دوما ما تدعم ثقتها بنفسها و تؤكد على تلك الحقيقة.. انها جميلة بل رائعة متناسية تماما تلك الميلة الخفيفة التي تظهر مع مشيتها و التي تكون اقرب للعرج عندما تسرع الخطى ..
"
6	"كانت تسنيم حريصة كل الحرص على ان لا ينل اختها اى إشارة من قريب او بعيد لذاك العيب الجسدي فيها و الذى لايزل يؤثر بشكل كبير على نفسية تسبيح حتى و لو لم تظهر ذلك و تسلحت بالروح المرحة و الدعابة التي تتحلى بها ..
"
7	"انتفضت تسبيح صارخة في سعادة و هي تتطلع من نافذة حجرتهما عندما طالعها شبحان بالقرب من باب دراهما لتهتف في سعادة :- ماچد رچع يا تسنيم و لابس البدلة العسكرية ..
"
8	"و هتفت في خبث و هي تندفع قدر استطاعتها بإتجاه طاولة الزينة تعدل من وضع حجابها على رأسها :- و مش هتصدجى مين معاه ..!؟..
"
9	"غمزت بعينها هامسة في نبرة مدلهة:- الشيخ مهران بچلالة جدره أتشرف و زار دارنا ..
"
10	"انتفضت تسنيم عندما رن اسم مهران على مسامعها لتهتف غير مصدقة مستديرة بكليتها لتواجه اختها :- انتِ بتتكلمى چد ..!؟..
"
11	"اكدت تسبيح و هي تندفع لفتح باب الغرفة هاتفة :- انا نازلة اسلم على ماچد .. و استطردت مشاكسة اختها التي اصبح وجهها يكسوه الحمرة من شدة الاضطراب و الخجل :- هااا .. هتنزلى معايا .. و لااا انزل لوحدى..!؟..
"
12	"هتفت تسنيم في لهفة :- لااه .. خدينى معاكِ .. انا مش هجدر ادخل عليهم لوحدى ..
"
13	"انفجرت تسبيح ضاحكة :- خلاص هستناكِ ..تلاقيه هو كمان مش جاعد على بعضه تحت .. و ف الاخر تجعدى انت وشك ف الأرض و هو بيغض بصره و معرفش إنتوا داخلين تشوفوا بعض ليه من أساسه ..!؟..
"
14	"اضطربت تسنيم هاتفة :- بس بقى اجعدى ساكتة متوترنيش اكتر ما انا متوترة ..
"
15	"كان مجرد تفكيرها في انها ستراه بعد دقائق بعد فترة طويلة لم يطالعها محياه و لم تتكحل عيناها برؤياه جعلت دقات قلبها تتضاعف بشكل غير طبيعى و قدرتها على إلتقاط أنفاسها بإنتظام أصبحت مضطربة و تشى بما يعتمل داخلها من فوضى مشاعر لا تعرف كيف تسيطر عليها أو تتحكم بها...
"
16	"وصلتا لباب القاعة التي يُستقبل بها الضيوف و دخلت خلف تسبيح التي هتفت في سعادة و بأريحية :- حمدالله ع السلامة يا حضرة الظابط .. نچومك نورت اهى .. !؟..
"
17	"انفجر ماجد ضاحكا :- غصب عنك منورة و هتفضل .. عشان تعرفى بعد كده انتِ بتتكلمى مع مين ..!؟..
"
18	"كان ماجد و تسبيح يتبادلان المزاح كعادتهما بينما دخلت تسنيم في خطى وئيدة خلف تسبيح لتهتف بالتحية في صوت متحشرج كساه الخجل حتى أغرقه .. و مدت الطرف للحظة الى ذاك الذى ملك الفؤاد منذ وعت ان لها خافقا ينبض و ما ان رفعت نظراتها حتى تقابلت بنظراته التي ما عاد بإمكانه السيطرة على جموحها و فرض غضها الطرف عن محيا تلك التي تسلب وقاره دونما أدنى جهد يذكرمن قبلها .. يكفيها ان تطل عليه حتى يطيش صوابه و يشعر ان الدنيا ما خلقت الا لتجمعهما  كروح واحدة حلت في جسدين ..
"
19	"ظلا على حالهما من الوصل الصامت الصاخب ذاك و الذى لا يستشعر صخبه الا كلاهما حتى انتفض ماجد محييا رغبة في الرحيل لتتمهله تسبيح قليلا الا انه اكد على ضرورة العودة حتى لا ينله تقريع امه بعد ان صنعت كل ما لذ و طاب من اجل الغذاء...
"
20	"رحل كل من ماجد و مهران عن بيت عمتهما سهام ليتحدث ماجد طول الطريق و لكن مهران كان في عالم اخر .. كان لايزل مأخوذاً بذاك السحر الذى لمسه لدقائق معدودة قضاها بحضرتها لكن مفعولها سيستمر معه حتى يراها من جديد ..
"
21	"اندفعت سندس تبحث عن ذاك الكتاب الهام الذى لا تذكر اين وضعته يداها
"
22	"بحثت عنه في كل مكان حتى أنها اندفعت خارج غرفتها تهبط الدرج لتبحث في حجرة مكتب ابيها لعلها نسيته و هي تطالعه هناك ..
"
23	"انه مرجع هام في القانون اكد عليها
"
24	"أستاذها المشرف على رسالتها قراءته بتأني و مناقشته فيه .. اين ذهب يا ترى ..!؟..
"
25	"كادت تصرخ عجزا و قهرا لعدم إيجاده .. اندفعت لتلك القاعة كمحاولة يائسة أخيرة للبحث عنه .. لم تكن تدرك ان هناك احدهم ينتظر بتلك القاعة و لم تنتبه اليه و هو يجلس هناك في ذاك الركن البعيد متطلعا اليها في نشوة .. منشرح الصدر لرؤيتها و سعيد بذاك الغاضب البادى على محياها و هو يدرك تماما على ما تبحث و يعلم أين يمكنها إيجاده ..
"
26	"فر صفحات ذاك الكتاب الضخم بين كفيه هاتفا بلهجة مرحة محورا حرف السين الى ثاء كما اعتادت نطقه و كما اعتاد هو كذلك على السخرية منها :-هي الاثتاذة بدور على حاچة !؟..
"
27	"انتفضت لمرأه و هتفت تدارى مفاجأتها بوجوده و ارتعاش قلبها لرؤيته هاتفة مدعية اللامبالاة كعادتها في حضرته :- اهلًا .. هو انت هنا !؟
"
28	"و لم تنتبه من شدة اضطرابها الذى استطاعت ان تداريه بحرفية شديدة اعتادتها منذ سنوات ان كتابها المنشود قابعا بين كفيه يقلب فيه امعانا في اغاظتها و اثارة المزيد من حنقها ..
"
29	"هتف مشاكسا :- بتدورى على حاچة يا بت خالى ..!؟.. جولى يمكن أجدر أساعدك ..!؟...
"
30	"قالها و هو يطوح الكتاب بين كفيه سعيدا بتشتتها لتهتف هي في نزق :- لااا .. متشكرة مش عايزة م..
"
31	"و قطعت كلماتها عندما لاحظت أخيرا كتابها بين يديه لتهتف في غيظ :- كتابى !؟..لما هو معاك مقلتش ليه من الصبح  ..!؟..
"
32	"اكد في مشاكسة :- ما انا بجول اهو .. عايزة مساعدة .. جلتى لااه .. اعمل ايه تانى ..!؟..
"
33	"اندفعت تجذب الكتاب لترحل به بعيدا عن محياه و تركض هاربة من التواجد معه في مكان واحد و الذى يدفعها للتوترفوق قدر احتمالها لكنه استطاع المراوغة و لم تنجح في اختطافه من يده .. لتهتف مدعية اللامبالاة و هي تستدير راحلة :- على اى حال انا مكنتش محتاجة الكتاب دلوقتى .. خليه معاك يعنى انت هتعمل بيه ايه ..!؟.. اخرك هتسيبه هنا لانه ميخصكش و لا هاتفهم اللى فيه ..
"
34	"أمسكت لسانها و هي تدرك انها تجاوزت في ردها القاسى عليه تذكره بتعليمه المتوسط و فرق المستوى الثقافي بينهما ..
"
35	"ابتلع إهانتها الواضحة كجلاء الشمس ووضع الكتاب في هدوء على اقرب طاولة راسما ابتسامة باهتة على شفتي لا تعكس مدى القهر الذى يعتمل بداخله في تلك اللحظة هامسا :- سبنالك انتِ العلام يا اثتاذة .. و لما ياجى ماچد جوليله انى سألت عليه .. و لا اجولك متتعبيش حالك مش عايزين نعطلوكى عن العلم .. يااا بت خالى ..
"
36	"و اندفع راحلا خارج القاعة و هي تلعن لسانها الذى لا يتورع ابدا عن الهجوم  و الرد عليه بسخافة ما ان اجتمعا سويا في مكان واحد ..
"
37	"لطالما حاولت تجنب تلك الاجتماعات قدر الإمكان فهى لا تدرى متى يقذف فمها تلك الكلمات و لا قدرة لديها للسيطرة على ردودها الجارحة الموجهة لشخصه ..
"
38	"هي تعلم لما !؟.. هي وحدها تعلم انها تفعل ذلك لا عن عمد و لكنها وسيلة دفاعية تحاول ان تنفى لنفسها عشقها لإبن عمتها الذى تهواه منذ طفولتها المبكرة و لازالت .. و مهما حاولت إنكار ذلك فإنها تدرك بل تعلم علم اليقين ان حبه في قلبها راسخ و عميق يسير بأوردتها و شرايينها كمجرى الدم ..
"
39	"انتفضت على صوت ضحكات ماجد و مهران مع باسل و الذى يبدو انه قابلهما قبل رحيله .. لتتنهد في قلة حيلة و تسير في خطى بطيئة تجاه الطاولة التي وضع عليها باسل كتابها و رحل مخلفا وراءه رائحة عطره التي ميزتها ممتزجة بأوراق الكتاب و غلافه و الذى احتضنته في شوق تتأكلها رغبة قاتلة في الإعتذار لما بدر منها..لكن هيهات ان تفعل...
"
40	"اندفعت في سعادة خارج باب البيت تحمل ذاك الكيس القماشى مطويا في سبيلها للسوق لشراء بعض الخضار و الفاكهة ..
"
41	"نظرت حولها في نشوة فهى أخيرا ستغادر البيت و لو لساعة من زمن فقد سأمت جدرانه التي حفظت تفاصيلها من كثرة تطلعها اليها ..
"
42	"تحركت في نشاط بإتجاه مدخل الحارة و قبل ان تدرك قهوة خالها الشمندورة كان عليها ان تمر بورشة ناصر الذى تراه عن كثب منكبا على احدى السيارات يغيب نصف جسده الأعلى خلف صاجها الامامى المرفوع كفم وحش مفتوح يكاد يبتلعه ..
"
43	"أعجبها الخاطر فأبتسمت في سعادة غامرة لم تطل طويلا حيث وأدت نظراته اليها الان أي شبهة ابتسامة كانت تفكر في الظهور على شفتيها و خاصة عندما رأها تخرج بذاك الثوب الذى منعها من أرتدائه في السابق و قد لاحظ نظرات الشباب عندما مرت بهم منذ قليل و الأدهى ..ذاك الشاب الذى لاحظ تتبعه لها .. و اخذ يفكر .. أليس ذلك الشاب هو الذى يمكث في الشقة المقابلة لشقة حازم و التي كانت يوما ما شقة الحاج وهيب ..!؟.. ماذا يريد من شيماء و لما يتبعها هكذا كظلها !؟.
"
44	"اندفع اليها قبل ان تولى هاربة من أمامه ليستوقفها هاتفا في لهجة أمرة جعلتها تتسمر في مكانها :- على فين العزم ان شاء الله !؟..
"
45	"اهتزت أحرفها هاتفة :- رايحة السوق اجيب شوية طلبات لأمى !؟..
"
46	"جز على أسنانه في غيظ :- رايحة السوق بالفستان ده و اللى محرج متلبسيهوش تانى !؟.. طيب يا شيماء اما رجعت البيت و خفيت الفستان ده مبقاش انا ناصر ..!؟..
"
47	"جزت على أسنانها قهرا تكاد تنفجر من الغيظ و خاصة عندما استطرد بهمس امرا :- ارجعى ياللاه ع البيت و اللى امى عيزاه هبعت الواد شكمان يجيبهولها ..
"
48	"هتفت و دموع الغضب المكتوم تكاد تخنقها :- بس انا عايزة اخرج و خدت الإذن من امى و هي وافقت و السوق مش بعيد .. هروح و ارجع بسرعة ..
"
49	"قالت كلماتها الأخيرة بنبرة مستجدية الا انه لم يلن للحظة بل هتف في حنق
"
50	"مكتوم رغبة في عدم جذب الأنظار إليهما :- غورى ارجعى البيت .. حالاااا .. و مشفش ضلك بره عتبته ..
"
51	"اما اشوف كلامى هيتنفذ و لا لأ !؟..
"
52	"كتمت دموع القهر ترفعا و اندفعت عائدة من حيث أتت يتبعها بنظراته حتى غابت داخل البيت و قد تأكد تماما ان ذاك الشاب كان بالفعل يتبعها فقد عاد بدوره ما ان وجدها رجعت و قد لعبت به الظنون للحظة .. هل يمكن ان يكون هناك علاقة بينها و بين ذاك الشاب و قد قررا ان يتقابلا بعيد عن الاعين ..!؟.. ألهذا كانت لديها تلك الرغبة القوية في الذهاب للسوق كما كانت تتدعى حتى تقابله !؟
"
53	"اللعنة على هواجسه و ظنونه و همزات شيطانه ..
"
54	"انها ابنة عمته و ربيبته كيف يظن بها ذاك الهاجس النجس !؟.. لا يدرى من اين تأتيه تلك الخواطر التي تذهب بعقله ..!!.. لكن كل ما يعلمه بل يدركه عين الإدراك هو انه يعشق تلك الصغيرة الحمقاء التي لا يحمل عليها مس الهواء حتى لا يجرحها ..
"
55	"تنهد في ضيق و عاد ليدفن رأسه داخل فم السيارة المفتوح يعبث بأحشائها بغية إصلاحها ..
"
56	"أما هي فقد اندفعت تبكى بقهر على درجات السلم التي صعدتها قفزا في غضب عارم و دقت الباب في ثورة لتفتح أمها نعمة متعجبة من وجودها امامها و هي التي غادرتها منذ دقائق معدودة .. كانت شهقات بكائها تنذر بمدى غضبها مما دفع نعمة لتنسى غلق الباب و تندفع تحتويها بين ذراعيها متسائلة في لوعة :- ايه اللى حصل خلاكى تبكى كده ..!؟ في ايه!؟
"
57	"هتفت من بين شهقاتها المتتابعة :- ابنك يا ستى .. مرضيش يخلينى اروح السوق و رجعنى تانى .. و مش عاجبه فستانى و هيجيبه نصين لما يرجع .. شوفيلك حل معاه بقى .. انا اتخنقت من تحكماته الفاضية دى ..
"
58	"عادت نعمة تشدها لأحضانها من جديد هاتفة :- يا بت و الله بيخاف عليكى .. انت زى القمر و مطمع ..
"
59	"هتفت شيماء ساخطة :- لااا .. بجد حرام عليه .. انا تعبت .. كل حاجة لأ.. متبصيش .. متخرجيش .. متتكلميش .. طب ما يدفنى و نخلص احسن .. !!..
"
60	"تسلل صاحب ذاك الصوت المرح الذى اندفع من الباب الموارب للشقة هاتفا في سعادة :- بعد الشر عليكِ يا شوشو يا جميل .. مين اللى زعل القمر بتاعنا..!؟
"
61	"اندفعت نعمة ما ان طالعها محيا ابنها نادر هاتفة في حبور :- ناادر .. حمد الله بالسلامة يا عين امك..
"
62	"اندفع نادر يحتضنها في شوق مقبلا رأسها و كذلك اندفعت له شيماء تحييه بشوق كمن وجد أخيرا طوَّق نجاة هاتفة :- أخيرا جيت يا نادر عشان تخلى اخوك يخف عليا شوية ..
"
63	"ابتسم نادر في مودة هاتفا :- إنتوا لسه مفيش فايدة فيكم أغيب و ارجع ألاقيكم لسه زي القط و الفار ..!؟..
"
64	"هتفت نعمة :- ايوه غبت قووى المرة دى يا نادر ..
"
65	"هتف نادر متنهداً :- اعمل ايه بس .. هو بأيدى يا ام ناصر .. ما انت عارفة عبد المأمور .. ربنا يعدى فترة التجنيد اللى باقية دى على خير خلى الواحد يشوف حاله بقى ..
"
66	"و توجه بأنظاره لشيماء هاتفا :- شكلك لسه واخدة طريحة محترمة من أبو تكشيرة جنان ..!؟..
"
67	"هتفت شيماء في غيظ :- هو سايبنى ف حالى .. نفسى يعتقنى لوجه الله ..
"
68	"انفجر نادر ضاحكا :- معلش .. حاسس بيكِ و عارف دماغ ناصر لما تحجر .. قدرك يا بنتى .. اخوكِ الكبير و لازم تسمعى كلامه ..
"
69	"همت بأن تعترض لكن ""أبو تكشيرة جنان "" كان يقف بالباب يهم بالدخول عندما طال مسامعه كلامتهما الأخيرة عليه و ذاك اللقب الذى أطلقه نادر عليه ..""اخوها الكبير "" .. اندفع بغيظ و تحفز للداخل حيث كان قد قرر الصعود للبقاء مع أخيه الذى اشتاقه ليجدها تجالسه شاكية و هي لاتزل بذاك الثوب الاحمق الذى كان قد اقسم ان يمزقه  ان رأه عليها مرة أخرى ليصرخ ما ان طالعه محياها :- انتِ لسه مقلعتيش الفستان ده برضو ..!؟ شكلك نوياها ..
"
70	"انتفضت شيماء ما ان تناهى اليها صرخاته لتندفع هاربة من أمامه لداخل حجرتها محتمية بها بعيدا عن أنظاره ..تتبعها قهقهات نادر و هو يتسلى بصراع اخر من صراعات القط و الفأر التي لا تنتهى ..
"
71	"جلس كل من زكريا و زينة و حازم في ذاك الصالون الأنيق في انتظار صاحبة البيت التي ما هي الا لحظات حتى دخلت في ترحاب هاتفة :- اهلًا و سهلا زكريا بيه .. شرفتنا .. ازيك يا زينة هانم .. اخبارك يا حازم يا حبيبى يا رب تكون بخير دايما ..
"
72	"ابتسم الجميع لها مجيبا كل منهم تحيتها بدوره حتى قال زكريا في هدوء :- طبعا حضرتك عارفة احنا هنا ليه النهاردة ..!؟..
"
73	"ابتسمت سهير زوجة اللواء مختار هاتفة :- طبعا يا زكريا بيه .. شرفتونا..
"
74	"اكدت زينة :- الشرف لينا يا سهير هانم ان مختار باشا الله يرحمه يختارنا للامانة الغالية دى ..
"
75	"ابتسمت سهير في شجن تتذكر رفيق دربها الراحل هامسة :- الله يرحمه ..صراحة عرف يختار اللى يشيل الأمانة بجد .. مكنش حد هيقدر يراعى مصالحنا بعد وفاة مختار زى زكريا بيه ربنا يديله الصحة ..
"
76	"ابتسم زكريا مؤكدا :- العفو يا هانم .. مختار باشا الله يرحمه كان اكتر من اخ .. ربنا يجدرنا على رد چمايله علينا..
"
77	"هتفت زينة متسائلة في مرح محاولة الخروج من جو الحزن الذى بدأ يخيم على الجلسة :- امال فين عروستنا يا سهير هانم ..!؟..
"
78	"ابتسمت سهير هاتفة و هي تنهض في وقار :- حالا هشوفها اتأخرت ليه ..!؟
"
79	"ما ان خرجت سهير من الغرفة حتى هتفت زينة في حازم مؤنبة :- ايه يا حازم مقلتش حاجة و لا نطقت بحرف من اول القاعدة .. تقول ايه الست يا بنى .. جيبنك غصب !؟..
"
80	"همس زكريا محاولا وأد ضحكاته :- سيبيه يا زينة .. لحسن لو أتكلم يخربت لنا الدنيا ..
"
81	"هتف حازم متعجبا :- طب إنتوا عايزينى أقول ايه .. !؟..
"
82	"كادت ان تهتف زينة مؤنبة من جديد لكنها ابتلعت اعتراضها عندما لاح لها شبح احد ما قادم باتجاههم ..
"
83	"هلت سهير و من بعدها ظهرت نهلة ابنة اللواء مختار و هل معها وجه بشوش مريح القسمات .. و ابتسامة خجلى و عيون بندقية تحمل نظرات طفولية ممزوجة بشقاوة طفولية محببة دخلت و ألقت التحية في حياء ليهب الجميع لسلامها .. كبر زكريا في سعادة لمرأها بينما احتضنتها زينة في مودة صادقة اما حازم فوقف كجبل لا يتزحزح و لم تهزه و لو لثانية واحدة تلك الرقة المنسابة من عروسه التي مدت كفها لسلامه في خجل و أسرعت بإلتقاط كفها من بين كفه ..
"
84	"جلس الجميع يتبادلون أطراف الحديث بشكل عام حتى تحججت زينة لتدع فرصة للعروسين بالبقاء بمفردهما لعل هذا التمثال المدعو حازم يتحرك و ينطق حرف واحد ..
"
85	"خرج الجميع ليبقى كل منهما في الغرفة ليتنحنح حازم في ثقة هاتفا :- ازيك يا آنسة نهلة ..!؟
"
86	"همست بإضطراب :- الحمد لله .. تمام
"
87	"هتف حازم :- طبعا اكيد سهير هانم بلغتك احنا هنا ليه ..!؟..
"
88	"اومأت برأسها في إيجاب دون ان تنبس بحرف واحد ليستطرد هو :- و اكيد انتِ عارفة ان دى وصية سيادة اللوا مختار الله يرحمه .. و ده شرف ليا فعلا ..
"
89	"ابتسمت في هدوء و لم تعقب .. مما دفعه ليردف قائلا :- بس في شوية حاجات لازم تعرفيها قبل ما ربنا يكتب لنا نصيب مع بعض ..!؟
"
90	"تنبهت و رفعت نظراتها اليه في ترقب منتظرة ان يلقى ما بجعبته ..
"
91	"فتنحنح هو من جديد :- بصى يا آنسة نهلة .. انا بنى آدم اهم حاجة في حياتى هي شغلى .. هو رقم واحد و هايفضل رقم واحد ..
"
92	"اومأت برأسها إيجابا هامسة :- مختلفتش كتير عن بابا الله يرحمه كان الشغل هو النفس اللى بيتنفسه ..
"
93	"أومأ حازم مؤكدا :- و الشغل ده ليه طبيعة خاصة جافة بتنعكس على طباعنا عشان كده بقولك .. انا لا ليا ف كلام الحب و لا الرومانسيات و لا بعرف أذوق الكلام من أساسه ..
"
94	"اتسعت ابتسامتها و لم تعقب ..ليهتف:-انا بقولك اهو من البداية عشان تبقى عارفة من الأول و يكون كل حاجة على نور ..و أرجو انك تكونى اطمنتى ..
"
95	"ضحكت في انشراح هاتفة :- لا من ناحية اطمنت ..!؟.. فالصراحة اطمنت ع الاخر .. هو في اكتر من كده ..!!
"
96	"لم يتنبه حازم لنبرتها المازحة بل هتف وهو ينهض مستئذنا بلهجة رسمية :- طب تمام.. يبقى اتفقنا ..
"
97	"دخل كل من زكريا و زينة و سهير الغرفة في نفس اللحظة ليطالعهم ابتسامة نهلة المرسومة على شفتيها
"
98	"فأستبشر الجميع خيرا .. و جلسوا من جديد لقراءة الفاتحة ثم الترتيب لميعاد عقد الخطبة ..
"
99	"جلس كل من يونس وولديه حمزة و حامد أسفل تلك التعريشة التي بناها يونس مكان حجرته القديمة في ظهر الدار لتكون مجلسا للرجال في ليالى الصيف الحارة اثناء رى محصول القصب او حتى الجلوس بها ليلا في ليالى الشتاء و الالتفاف حول نار ركوتها احتماءً من برده ..
"
100	"كان يونس ينفس دخان نرجيلته حينما هتف في ولده حامد أمرا :- ما تسمعنا حاچة يا حامد بدل من جعدتنا كِده..
"
101	"كان حامد قد ورث ذاك الصوت الشجى من يونس في شبابه قبل ان يفعل التدخين بصدره الافاعيل و يؤثر على نقاء صوته العذب الذى كان ..
"
102	"هتف حامد مستمتعا :- تأمر يا حاچ يونس ..
"
103	"و بدأ صوته يصدح مترنما في سعادة و حمزة يتطلع لاخيه الأصغر في إعجاب بجمال شدوه .. بدأ الرجال يتوافدون على التعريشة واحدا تلو الاخر و كأنما كان صوت حامد إيذانا بإفتتاح سهرة الليلة ..و التي صال فيها حامد و جال بصوته الرخيم .. حتى ان النسوة داخل الدار جلسن بالقرب من مجلس الرجال يستمعن لجمال صوته في نشوة دفعت سكينة لتنهض محاولة استرداد مجدها القديم على خشبة المسرح كراقصة محترفة فأخذت تتمايل دافعة كسبانة لتنفجر مقهقهة ما ان طالعها ما تقوم به حتى ان بخيتة سألت كسبانة في تعجب :- بتضحكى على ايه يا بت .. ما تضحكينى معاكِ !؟..
"
104	"هتفت كسبانة من بين ضحكاتها :- اصلك اما سكينة بترجص ..
"
105	"هتفت بخيتة مستنكرة :- بترجصى يا بَعيدة ..!؟.. ليه فاكرة نفسك لسه ف المولد ..!؟..
"
106	"هتفت سكينة و هي تتمايل في رشاقة لا تناسب سنها مطلقا :- و ماله المولد يا حاچة ..!؟.. ع الأجل ناس مفرفشة و مزجططة مش ناس عشرتها تجصر العمر..
"
107	"هتفت بخيتة بغية اثارة غيظ سكينة :- يا ولية عيب عليكى فاكرة نفسك لسه صغار ع العمايل دى !؟..
"
108	"هتفت سكينة :- ايوه صغيرة .. و لو جلت يا چواز هوجف رچالة بلدكم دى طابور عند بابى و انى اللى هجول لاااه ..
"
109	"انفجرت كل من كسبانة و بخيتة لمزحة سكينة الأخيرة مقهقهات مما دفع سكينة لتهتف بغية اخراسهما :- بالكم لو ما وجفتوا ضحك علىّ هعمل ايه !؟.. لم تعيرها كل من بخيتة و كسبانة اهتماما و لازالت كل واحدة منهما تضحك ساخرة من أفعال سكينة الشائنة مما دفعها لتستطرد هاتفة :- طب انى خارچة ارجص وسط الرچالة و اجيب لكم الچورس و الفضايح لحد عنديكم لو ما سكتوا !؟..
"
110	"هنا خرست كلتاهما لتهتف بخيتة مؤكدة :- و الله تعمليها .. ولية عجلها خف على كبر ..مچنونة ..
"
111	"هتفت سكينة بمجون و قد عادت تتمايل من جديد :- چوزونى و انا أعجل و ابجى زى الفل ...
"
112	"لتنفجر كسبانة و بخيتة في الضحكات من جديد ..
"
113	"هتف حازم في ضيق :- انت لسه برضة ملمومة ع الشلة بتاعت النادى دى يا هدير ..!؟..
"
114	"هتفت هدير في ضيق مماثل :- و مالها شلة النادى يا حازم .. ما كلهم أولاد ناس محترمة و رجال اعمال كبار بابى نفسه يعرف عائلاتهم بالاسم.. يبقى فيها ايه ..!؟
"
115	"تنهد حازم محاولا التزرع بالصبر الذى لا يتحلى به عادة ليخاطبها بهدوء هاتفا :- يا هدير اسمعى .. الوسط ده مش كويس و مش ليكِ .. انت احسن من كده و ممكن تستفادى بوقتك في حاجات اهم من كده بكتير و أنفع .. التنطيط و الرحلات و الحفلات في حاجات ف الحياة اهم منها بكتير..
"
116	"هزت رأسها بنفاذ صبر هاتفة حتى تنهى ذاك الحوار العقيم :- أوعدك هفكر ف كلامك ..
"
117	"ثم هتفت تغير الموضوع كعادتها عندما تريد الهرب من نقاش ما ليس على هواها :- مقلتليش .. عملت ايه عند نهلة امبارح ..!؟
"
118	"هتف لامباليا :- هنعمل ايه يعنى ..!!
"
119	"العادى يا هدير .. قرينا الفاتحة و حددنا ميعاد الخطوبة الرسمي ف اجازتى الجاية ان شاء الله ..
"
120	"هللت هدير :- ألف مبروك كان نفسى أكون معاكم .. بس انت عارف انا مليش ف الحاجات الرسمية دى ..
"
121	"هتف حازم :- يا بنتى دى حتى نهلة صاحبتك .. انا استغربت انك مجتيش معانا .. بس عادى و مين بياخد عليكى من أساسه ..!؟
"
122	"انفجرت ضاحكة :- بالظبط كده .. محدش ياخد عليا .. بس تلاقى نهلة طايرة من الفرحة .. طبعا ما أخيرا
"
123	"أتحقق المراد ..
"
124	"هتف حازم منتبها لأول مرة لكلام تنطق به هدير :- مراد ايه اللى اتحقق ده !؟..
"
125	"هتفت هدير في خباثة :- يعنى بزمتك مش عارف ..!؟.. و عامل لى فيها ظابط و بتاع ..
"
126	"هتف حازم بنزق و ضيق :- هدير انطقى من سكات .. و قولى في ايه.!؟
"
127	"هتفت هدير راغبة في اثارة المزيد من غيظه و فضوله :- حاااضر هنطق من سكات .. و بدأت تشير بكفها كخرساء
"
128	"لكن تلك النظرة التي رمقها بها حازم كانت من الشدة لتجعلها تترك مزاحها جانبا و تنطق في عجالة :- نهلة بتحبك من زمان .. و اكيد طايرة من الفرحة انك أخيرا جيت تخطبها رسمي ..
"
129	"هتف حازم متعجبا :- بتحبنى !؟.. ازاى و من امتى ..!؟..
"
130	"اكدت هدير :- يوووه .. من بدرى .. من قبل ما يمكن بباها يتوفى بفترة طويلة ..
"
131	"صمت حازم للحظات ثم هتف بلامبالاة معتادة لأمور الهوى و شؤون القلب :- طيب ..
"
132	"هتفت هدير مستنكرة :- طيييب !؟.. هو ده اللى ربنا قدرك عليه ..!؟..
"
133	"هتف مستنكرا بدوره :- يعنى المفروض اعمل ايه ..!؟ .. أهلل من الفرحة ..
"
134	"هتفت هدير و هي تستدير مغادرة المكان مندفعة لتصعد الدرج حيث حجرتها :- الله يكون ف عونها ..
"
135	"و غابت تتحامى بغرفتها تاركة إياه
"
136	"يقف ليفكر في كلمات اخته عن خطيبته المرتقبة ..
"
137	"تطلعت ايمان من خلف ضلفة باب حجرتها الموارب قليلا لذاك المشهد الذى اصبح شبه معتاد يوميا بين أمها و اخيها الأكبر ماهر ..
"
138	"دمعت عيناها قهرا على حاله التي يتردى اليها فها هو يقف مترنحا امام امه سمية التي تهتف في لوعة و حسرة :- يا ولدى حرام عليك .. بكفايانا فضايح و چورس .. يعنى تبجى أنت راچل البيت و تدخل علينا كل ليلة بالحال المايل دِه ..!؟.. و الله ما يرضى ربنا و لا يرضى حد اللى انت عاملة فينا دِه !؟.. طب متفكرش ف حالك .. فكر ف اختك الغلبانة اللى هايوجف حالها بسبب عمايلك الشينة دى..
"
139	"كان كلامها لا طائل له و كأنه يوجه لجثة هامدة لا تع .. مما يدفعها لتترك ولدها البكر يندفع صاعدا غرفته مترنحا بعد ان قضى ليلته متنقلا بين الموالد و الراقصات حتى يأتي اخر الليل على مثل تلك الحالة كل ليلة ..
"
140	"هتفت سمية و هي تضرب صدرها بكلتا يديها في تحسر :- يا ميلة بختك ف ولدك يا سمية .. و انى اللى جلت انه هايبجى ضهرى و سندى .. تاريه هو اللى كسر ضهرى .. فينك يا مؤمن .. فينك يا ولدى ترد لأخوك الكَبير عجله ..ربنا يردك بالسلامة يا ضنايا..ثم تنهدت مستطردة في قنوط:- يعنى واحد بعيد ف الچيش و جلبى متجطع على بعاده و التانى هنا و مورينى الويل .. اسوى كيف بس يا ربى .. !؟..
"
141	"هنا تغلق ايمان باب غرفتها لتعود لتجلس مرة أخرى على مكتبها محاولة التركيز في كتبها فهذه السنة هي الفاصلة في مستقبلها و التي سيتحدد على أساسها مصيرها ..
"
142	"هتفت لنفسها مشجعة :- احنا مش قلنا ملناش دعوة بأى حاچة بتحصل ف الدار و ناخد بالنا من مذاكرتنا و بس ذي ما وعدتى مؤمن .. يبقى خلاص نفذى ..
"
143	"و بالفعل اندفعت تستذكر دروسها من جديد فهى تريد الحصول على مجموع عال ف الثانوية العامة يؤهلها لكلية مرموقة تجعل اخيها الأكبر و الذى تفتقده بشدة فخورا بها ..
"
144	"تنهدت في شوق عندما طالعتها صورة اخيها امامها على مكتبها هاتفة معاتبة إياه :- طالت غيبتك المرة دى يا مؤمن ..امتى هتنزل اچازة بجى.. اتوحشتك ..
"
145	"هتف حمزة في أخيه حامد و هو يدخل لحجرتهما ليراه مضجعا على ظهره يضع قدما فوق الأخرى و يهزها في استمتاع و هو يتحدث على هاتفه الجوال بهمس مريب :- هو انت مش هتبطل الودودة دى ف التليفون كل ليلة ..!؟..
"
146	"انتفض حامد على هتاف أخيه مشيرا اليه بالصمت و عاود الحديث فى الهاتف على عجالة مستئذنا من يحادثه على الطرف الاخر ليغلق الخط سريعا و يقف متزمرا في وجه أخيه هاتفا بدوره في ضيق :- چرى ايه يا حمزة ياخى .. ايه في !؟.. بكلم سلوى ..
"
147	"هتف حمزة بضيق مماثل :- و هي سلوى دى ليلاتى..!؟.. دِه انت مبتفتحش كتبك كد ما بتكلم الانسة سلوى ..!؟..
"
148	"هتف حامد بغضب :- بجولك ايه يا حمزة .. الا سلوى !؟.. انت عارف كويس تبجالى ايه !؟...
"
149	"هتف حمزة ساخرا :- عارف يا سيدى.. حبيبة الجلب .. خليك انت ورا كلام الاغانى اللى واكلة دماغك و ماهياجيك من وراها الا وچع الجلب..
"
150	"هتف حامد هائما :- انت بتجول كِده عشان مچربتش .. انت لا حبيت و لا شكلك هتحب .. عجلك هو اللى بيحركك يا حمزة .. حتى لما فكرت تتجدم لتسبيح بت عمتك سهام .. كانت شورة عجلك مش جلبك ..
"
151	"انتفض حمزة هاتفا :- ايه اللى چاب سيرة تسبيح دلوجت !؟..الموضوع دِه لسه بدرى عليه .. لما تخلص السنة اللى بجيالها ف كليتها .. و بعدين دِه كلام بينى و بين امى و ابوى مطلعش براتنا .. و اه انا لما فكرت اتجدم لها كان عجلى هو اللى بيحركنى .. لأن الجلب احكامه دايما غلط و بتودى صاحبها ف سكة ملهاش عازة ذي ما هتوديك كِده .. و ابجى ساعتها هتجول يا ريتنى سمعت كلام حمزة ..
"
152	"هتف حامد ساخرا :- بكرة نشوف قلبى اللى هيكسب و لا عجلك اللى هيكسب .. السنة دى جربت تخلص و اخد البكالريوس و اتجدم لأبوها و اشوفك و انت جاعد تضرب أخماس ف أسداس چنب عجلك الخربان ..
"
153	"قهقه حمزة هاتفا :- هنشوف ..
"
154	"قهقه حامد بدوره و لم يكن يعلم ان احكام القلب نافذة و قرارات العقل واجبة ..لكن على اى حالة..!؟..
"
155	"لم يكن أيهما يدرى ..
"
1	"دخل ماهر المسجد كعادته بعد عودته من الحج اثر استشهاد اخيه مؤمن.. و ما ان هم بالمسير لداخله متوجها لذاك الركن الذى بات مفضلا لديه لانه بعيد عن الاعين حتى اصطدم ناظراه بمهران جالس قبالته.. حاول تفاديه و كأنه لم يره و اندفع مبتعدا الا ان مهران كان الأسبق ليستوقفه فى لهفة متعجبا:- على فين يا ماهر يا واد عمى..!؟ الضهر وچب.. تعال صليه معاي..
"
2	"اسقط فى يد ماهر و ما عاد قادر على المراوغة او الابتعاد.. يشعر بذنب رهيب لأقترابه من مهران خاصة و اى فرد من بيت الهوارية بوجه عام..
"
3	"انقضت صلاة الظهر و جلس كلاهما ينهيا صلاتهما بالتسبيح و الاستغفار..
"
4	"لم يعد ماهر يطيق ذاك الذنب الجاسم على صدره كحجر.. فقرر الاعتراف بكل ما فى جعبته لابن خاله لعل ذلك يخفف من وطأة الإحساس القاتل الذى يعانيه و يضج مضجعه.. فهتف فى صوت مهزوز بنبرات مترددة:- مهران.. عايز اجولك حاچة بس تسامحيني يا واد خالى.. بس مش هنا.. مش ف بيت ربنا تعال بره..
"
5	"انتبه مهران و توقفت أصابعه عن تحريك حبات مسبحته متطلعا لماهر فى تعجب:- أسامحك..!؟ على ايه يا ماهر!؟.. دِه انت ما شاء الله عليك من ساعة ما رچعت م الحچ و انت الله اكبر عليك.. ربنا يديم عليك هدايته و ع العموم تعال بره..
"
6	"خرجا سويا و انتبذا مكانا قصيا عن اعين الخلق و هنا هتف ماهر بصوت متحشرج و بنفاذ صبر :- انى چبان و نچس.. انى مش عارف كنت بعمل اللى كنت بعمله دِه كيف..
"
7	"انتبه مهران لماهر فى انتفاضة رابتا على كتفه فى إشفاق ظنا منه انه يعنى ماضيه المشين قبل استشهاد اخيه:- اهدى يا ماهر.. كلنا خطائين.. المهم انك توبت و..
"
8	"هتف ماهر فى ضيق:- اسمعنى يا مهران الله يخليك.. اسمعنى انى هموت لو مجلتش اللى چوايا و خلصت زمتى من ربنا..
"
9	"ربت مهران على فخذه مشجعا:- جول يا واد عمتى.. جول انى سامعك
"
10	"تنهد ماهر و اخيرا هتف:- انى السبب ف كل المصايب اللى كانت بتحصل لكم الفترة اللى فاتت دى..
"
11	"صمت مهران متطلعا اليه فى صدمة و لم يعقب ليستطرد ماهر و هو منكس الرأس حياءً لا يستطع التطلع لابن خاله و هو يستطرد فى ندم:- ايوه يا مهران.. حادثة باسل كنت انى السبب فيها و كمان..
"
12	"صمت و لم يستطع الاستطراد الا انه اكمل و هو يشيح بوجهه هاتفا:- موضوعك مع الراچل اللى ضربت عليه نار دِه انى كان ليا يد فيه..
"
13	"انتفض لحظتها مهران ممسكا بتلابيه هاتفا فى ثورة:- انت بتجول ايه..!؟.
"
14	"لم يقاومه ماهر بل على العكس ظل متسمرا فى مكانه ليدفعه مهران فى غضب ليهتف ماهر مدافعا عن نفسه:- مكنش انت المجصود يا واد خالى.. بس چات فيك..
"
15	"تطلع اليه مهران مستفسرًا:- جصدك ايه مكنتش انى المجصود.. امال مين!؟..
"
16	"هتف ماهر منكسا هامته:- كانت تسبيح بت عمتك سهام..
"
17	"صرخ مهران غير مصدق:- بتجول تسبيح!.. ليه !؟.. ايه عملته عشان تستجصدوها..
"
18	"هتف ماهر مؤكدا:- انى معرفش.. انى كنت عبد المأمور.. مكنش ينفع اظهر انى ف الصورة لانى جريبها فجبت الراچل اللى ضربته انت بالنار دِه عشان يحل مكانى.. كان الجصد الفضيحة.. مكنش الجصد اننا نورطك..
"
19	"هب مهران فى غضب:- حتى الحريم يا نچس.. من ميتا الحريم ليها ف الليالى دى.. و مين اللى امرك اصلا تعمل كِده!؟.. و فضيحة ايه اللى تعملوها لتسبيح طول عمرها متربية و ملهاش ف اى حاچة مش مظبوطة !؟
"
20	"كان مهران يلقى هذه الأسئلة و عقله يغلى فى اضطراب و كأنه جمع قطع الاحجية و بدأ فى استنتاج الآتى و الذى تأكد انه صحيح عندما هتف ماهر:- الراچل دِه كان بيهدد تسبيح لانه خد صور ليها و حطهم ف مواقع استغفر الله العظيم.. كان بيبتزها عشان ياخد منها فلوس على كد ما يجدر بتهديداته.. و كله بسببى و الراچل اللى كان بيكلمنى و بيجولى اعمل ايه بالظبط.. مكنتش تسبيح بعينها المجصودة المجصود كان فضيحة التهامية بأى طريجة و تسبيح لما كانت هتروح للراچل بالفلوس كان هيفضحها..
"
21	"تسمر مهران بموضعه و قد اتضحت الصورة كاملة امام ناظريه و اصبح على يقين فى تلك اللحظة انه ظلم تسنيم ظلم بين و صدق ادعاء الرجل الحقير و لم يعطى لها حق الدفاع عن نفسها حتى و ان تسنيم هى من ذهبت للقاء الرجل بدلا من اختها الصغرى و كانت الصدفة العجيبة و التى يعتبرها سترا و كرما من الله فى هذه اللحظة عكس ما كان يعتقد فى وقتها انها الصدفة الاسوء على الإطلاق و التى قادته ليرى تسنيم فى هذا الوضع.. فلولا وجوده ساعتها الله يعلم ما كان من الممكن ان يحدث لتسنيم من هذا الحقير..
"
22	"أيقن الان ان احيانا كثيرة يكمن الضر ف الخير او ما كنّا نظنه خيرا و يكمن الخير فيما كانت تظنه أنفسنا شرا..
"
23	"نفض مهران عنه أفكاره و هتف فى ماهر:- مين الراچل دِه اللى كان بيديك الأوامر تعمل كِده !؟..
"
24	"اكد ماهر:- معرفهوش.. و لا عمرى شوفته.. اللى بينا تليفونات و بس.. و لا حتى اعرف له اسم.. انى لجيته بيكلمنى مخصوص و بيجول لى ان ليه تار جديم مع الهوارية و التهامية و انه عايزنى أساعده اخد التار دِه.. و بجى يجول لى اعمل ايه و انى أنفذ جصاد الفلوس اللى كان بيبتعهالى..
"
25	"بس انى معايا نمرته.. ممكن تعرف هو مين..
"
26	"هتف مهران فى لهفة:- طب هات النمرة جوام..
"
27	"فتح ماهر جواله و اعطى الرقم لمهران الذى هم بالاندفاع من المسجد خارجا الا ان ماهر استوقفه فى لهفة هاتفا:- مهران.. سامحنى الله يخليك.. انى كنت معمى و الدنيا وخدانى..
"
28	"صمت مهران فى محاولة للسيطرة على غضبه المكبوت تجاه ماهر وكظم غيظه اكراما لماهر الجديد و لأخيه الشهيد:- خلاص يا ماهر مسامحك.. و ربنا يسامحنا كلنا..
"
29	"تنهد مهران فى ألم و هو يلقى كلماته الاخيرة متذكرًا حبيبته و ما فعل بها فأندفع خارج المسجد و قد قرر ان يفضح ذاك الذى يحاول النيل من عائلته و عائلة زوجته بحجة ثأر قديم لا علم لأحد به...
"
30	"دفع باب شقته دون ان يفكر فى الطرق عليه منتظرا فتحها اياه فما كان له قبل على مواجهة محياها فقرر الاندفاع من باب الشقة لباب الغرفة دفعة واحدة و ان يلوز خلف باب حجرته دون ان يتعامل معها بأى طريقة كانت..
"
31	"دفع باب الشقة بالفعل و نفذ ما عزم عليه و فى لحظة كان داخل الغرفة يغلق بابه دونها.. كانت هى تنتظره و تعد ما لذ و طاب على المائدة كعادة كل مساء منذ زواجهما و تنبهت لدخوله و هى تخرج بالفعل من المطبخ محملة بالأطباق.. تنهدت فى تفهم و وضعت الاطباق من يدها على المائدة و جلست أمامها فى قلة حيلة تشتاق ايّام زواجهما الاولى حيث كان يأتيها كل مساء لتجمعهما تلك المائدة ليؤنسها و تؤنسه.. هى لا تريد الا العودة لتلك الأيام التى يبدو انها بعد قراءته لخطاب اخيه الراحل ولت بلا رجعة..
"
32	"لكنها قررت انها لن تترك له الامر وحده عليها التدخل و ليكن ما يكون.
"
33	"كان يقف بجوار خزانة الملابس و قد استكان بعد ان اعتقد انها لن تأتى تسأل كعادتها لما لم يخرج للعشاء.. بدأ فى فك أزرار قميصه الملطخ قليلا ببعض بقع الشحم كعادته و الذى حاول المحافظة عليه قدر استطاعته نظيفا حتى لا يرهقها فى غسيله.. و انتفض عندما فُتح باب الغرفة ووجدها امامه فى لحظة..
"
34	"هتف فى غيظ:- حد يدخل الأوضة كده !؟..
"
35	"اقتربت منه و قد سقطت كفه عن صدر قميصه الذى كان يفك أزراره لتبدأ هى فى استكمال المهمة و تفكها واحدا تلو الاخر هامسة:- هو انا هستأذن و انا داخلة على جوزى !؟..
"
36	"كان يقف الان فى خضم أتون من مشاعر لا قبل له لتحملها يصارع رغبتين كلتاهما قاتلة احداهما تحييه من جديد و الاخرى تقتله متعمدة مع سبق الإصرار و الترصد.. تتعارك داخله رغبة فى ادنائها منه حد تغييبها بين أضلعه شوقا و ما بين دفعها عنه حتى يخرج سالما من بين نيران ذاك الجحيم الذى يحياه اللحظة و هى قريبة منه بهذا الشكل الخطر متطلعا الى شعرها المعطر الذى يسكره عبيره و جبينها الوضاء و انفها الشامخ و شفتيها الشهيتين...
"
37	"و ما ان وصل لتلك المرحلة حتى قرر اتخاذ قراره و الذى ما ان هم بتنفيذه حتى كانت هى الأسبق و قد ابتعدت ليسقط هو على اقرب مقعد منه فتعتقد هى انه يشرع فى تبديل حذائه فتندفع تحضر له خفه المنزلى من اسفل الفراش و تنحنى قبالة مجلسه تخلعه عنه و تضع الخف بدلا منه و تنهض فى تنهيدة حارة و قد أتمت مهمتها بنجاح و التى لم تكن على حد علمه الا الإتيان على كل ما بقى من دفاعات له امام سحرها و عفويتها و تحطيم كل ذرة مقاومة يحاول التمسك بها قبل فرارها امام جحافل نظراتها التى تحمل قدر لا يستهان به من خليط عجيب مزيج من براءة صافية و شقاوة محببة تورثه الرغبة فيها حد التهلكة..
"
38	"ابتسمت اخيرا و هى تهتف:- اى خدمة تانية يا باشا!؟.. لم تنتظر جوابه و إنما استطردت هاتفة و هى تخرج من الغرفة.. انا مستنياكِ ع العشا بره متتأخرش..
"
39	"تنفس الصعداء ما ان رحلت و زفر بقوة و هو يلقى برأسه المكدود للخلف يستند به على احد جدران الغرفة و هو يلعن نفسه و قراراته المهترئة.. فكم من مرة اقسم ان يبيت فى الورشة مع صبيه شكمان حتى يبتعد عن لقياها لكنه فى اللحظة الاخيرة يعدل عن قراره و يندفع الى هنا و كأنه يهوى تلك الوصلة من تعذيب الذات و التى يبدو انه استطابها بحق و ما عاد قادرًا على العيش دونها على الرغم انها تزداد ضراوة كل يوم عن سابقه و كأنما قد أوصاها احدهم عليه لتفعل به ما بدا لها و تخلص منه ثأرا وهميا من عدو مجهول لا يعلمه.. زفر من جديد و قد أيقن انه خاسر امامها لا محالة.. لكنها مسألة وقت لا اكثر حتى يرفع راياته البيضاء...
"
40	"دخل السراىّ لا يعلم ما عليه فعله.. صعد الدرج فى تثاقل اشبه بالعجزة.. تمنى من صميم قلبه ان لا يقابلها.. ان لا يراها قابعة امامه ما ان يفتح باب حجرتهما و يتذكر كيف حرمها على نفسه ظالما إياها قبل ظلم حاله.. يتذكر بكائها و نظرات عينيها اللائمة..و كيف كان يندفع مبتعدا عنها مستغفرا ما ان يهزه شوقه اليها.. و الأدهى من ذلك كله يتذكر تلك الكلمات المسمومة التى اطلقها لسانه واصفا إياها ليلة زواجهما التى كان يحلم بها عمره كله..
"
41	"توقفت كفه على مقبض الباب بإرتعاشة و ما عاد قادرًا على الرحيل مبتعدا.. و الى اين يمكنه الابتعاد.. و اين سيهرب من ذاته التى تجلد ذاته بسوط من ذنب يدميه..
"
42	"كيف أنساه شيطانه انها تسنيم!؟.. انها تلك الطاهرة البتول التى ما مس كفها رجل.. انها تلك الصوامة القوامة التى كسر قلبها و اهدر كرامتها و كان مصدر لأكبر أوجاعها بدلا من ان يكون هو ذاك السند و الأمان الذى تنتظره كل امرأة من شريك عمرها..
"
43	"فتح الباب فى هوادة منكس الرأس يحاول تأجيل ملاقاة عينيها.. يشعر بخزى لا يمكن احتماله و ندم لا يمكن مداراته..
"
44	"تطلع باتجاه الفراش ليجدها نائمة تنهد فى راحة و لكن رغم ذلك وجد قدميه بلا إرادة منه تتجهان الى موضع رقادها.
"
45	"انحنى متكئا على ركبتيه جوار الفراش متطلعا الى محياها الذى يعشق و الذى تمنى لو كان قادرًا على الاقتراب منه فى حرية ليشهدها انه ذاك العاشق الذى لا قبل له على الابتعاد عنها لكن ما بيده حيلة.. كفارته على وشك الانتهاء و ساعتها فقط سيتمكن من البوح.. و لكن هل يومها هى من ستغفر !؟.. انتفض للخاطر الموجع و تنبه لمدى الوجع الذى عاشته هى لأشهر طوال فى سبيل غفرانه..
"
46	"تنهد من جديد و لكن هذه المرة فى شوق و هو يكاد يموت فى سبيل إلقاء رأسه بين ذراعيها و الاحتماء بإحضانها و الاعتراف بانه يفنى بكل ما تحمله الكلمة من معنى و هو بعيد عن وطن جبينه بين هاتين الذراعين.
"
47	"دمعت عيناه و همس فى وجع عاشق:- بحبك يا تسنيم.. بحبك جووى.. و يا رب تسامحيني يوم ما ياجى وجت السماح..
"
48	"نهض فى خفة حتى لا يوقظها و توجه لمرتبته و التى وجدها قد جهزتها لإجله.. تمدد عليها و عيناه شاخصة لسقف الغرفة التى شعر من ضيقه انه يكاد يطبق على صدره..
"
49	"اما هى فقد سالت دموعها فرحا و قهرا على ما سمعته منذ لحظات و هو يبثها عشقه و لا يدرك انها ليست غافية.. و كيف تعفو قبل ان تستشعر انفاسه تحت سقف حجرتها و تطمئن انه هاهنا حتى و لو متباعدا عنها.. !؟
"
50	"و همست لنفسها:- و انا كمان بحبك يا مهران.. بحبك جووى.. بس امتى ياجى وجت السماح و انا أسامح يا غالى !؟..
"
51	"كانت سعادتها لا توصف عندما ظهر امام باب دارها و هو يقف على قدميه من جديد.. صرخت بفرحة و ما استطاعت مداراة ذاك السرور الذى طل من ناظريها مشعا كقناديل من بهجة و هو يقول لها بابتسامة خلبت لبها:- الانسة ايمان جاهزة عشان اول يوم ليها ف الجامعة..!؟.
"
52	"هتفت بابتسامة:- اكيد چاهزة.. و نظرت خلفه لتجد سيارتهم قابعة بالخلف عند مدخل الدار فهتفت بشك:-هو انت اللى هتوصلنى !؟..
"
53	"اكد بإيماءة من رأسه و لازالت تلك الابتسامة التى تربك معدتها مرسومة على شفتيه:- ايوون.. هوصلك.. عند حضرتك مانع !؟..
"
54	"هتفت فى نبرة مترددة:- ايوه.. بس.. يعنى..
"
55	"قهقه هاتفا:- على فكرة انا خدت اذن ماهر.. ما هو مش معقول أكون رايح معاكِ نفس الكلية و اسيبك تروحى بمواصلات و عربية خالك و بن خالك موجودة.. ده ينفع !؟..
"
56	"هتفت كالبلهاء:- رايح نفس الكلية !؟. كيف يعنى !؟..
"
57	"قهقه من جديد:- و انا اللى بقول عليكى ذكية و جايبة مجموع طول النخلة.. ايوه يا ستى.. قدمت لنفس كليتك و هانبقى زمايل.. ارتاحتى بقى!؟..
"
58	"رددت ببلاهة من جديد غير قادرة على استيعاب المفاجأة:- زمايل !؟.. انت بتتكلم چد !؟..
"
59	"اتسعت ابتسامته لتخبطها الذى يظهر جليا على ملامحها الرائعة.. تطلع اليها و كأنه يراها للمرة الاولى و تاه للحظات.. و تنبه عندما استوعبت اخيرا المفاجأة هاتفة بابتسامة أربكته و هى تتطلع خلفه مازحة:- طب فى مفاچأت تانية و لا خلاص كِده !؟.. لحسن تكون هتودينى الچامعة بطيارة و لا دبابة !؟..
"
60	"قهقه هاتفا:- لا.. دى بقى خاب ظنك العربية مستنيانا اهى.. انجزى ياللاه عشان منتأخرش..
"
61	"هتفت مؤكدة:- انا چاهزة اهو يا چنرال.. ياللاه بينا..
"
62	"سارت ببطء لتجارى خطواته المتهادية و هى لا تصدق انه اخيرا يسير على قدميه من جديد كما ان منظاره الطبى الذى يرتديه بعد إصابة عينه اليمنى زاده وسامة محببة..
"
63	"ركب بجوار السائق و ركبت فى الأريكة الخلفية و هى تستشعر سعادة لا يمكن وصفها فالأمور تسير بشكل يجعل منهما اقرب فأقرب.. فهل سيكون لها نصيبا فيما تتمنى و تطمح!؟...و هل ستنال ما يشتهيه قلبها منذ زمن بعيد.. هل.. و هل.. ظلت تتساءل وعينيها تتطلع اليه خفية من موضعها و خيالات وردية تداعب مخيلتها المنتشية بمرأه و صحبته التى اشتاقتها كثيرا.. و لا زالت هل.. بطلة المشهد حتى وصولهما للجامعة اخيرااا..
"
64	"طرقات على باب مكتبه و بعدها دخل مهران هاتفا بالتحية لينهض حازم فى سعادة هاتفا فى ترحاب:- اهلًا..اهلًا.. ازيك يا مهران و ازى عمى عاصم.. كله تمام..!؟
"
65	"هتفت مهران معاتبا:- ما انت لو بتاجى كنت هاتعرف بنفسك.. لكن انت تجلان علينا يا باشا..
"
66	"هتفت حازم مؤكدا:- ابدا و الله.. الشغل بس مبيخلصش و اديك جيت و شوفت بنفسك..
"
67	"هتف مهران:- الله يكون ف العون.. ربنا يحفظك يا واد عمى..
"
68	"ابتسم حازم مؤمنا:- اللهم امين..
"
69	"هتف مهران متنحنا:- بجولك ايه يا حازم.. انا جايلك ف خدمة كِده..
"
70	"اعتدل حازم فى اهتمام هاتفا:- يا سلام.. انت تأمر يا مهران.. خير ان شاء الله..
"
71	"هتف مهران و هو يخرج جواله بغية الوصول لرقم هاتف محدد:- بص يا حازم.. انا عايز اعرف مين صاحب النمرة دى ضرورى..
"
72	"هتف حازم و هو يتناول احد الاقلام و ورقة من على مكتبه:- يا سلام.. بس كده !.. اديهالى و هعمل اتصالاتى و بإذن الله هيكون عندك اسم صاحب النمرة..
"
73	"أملاه مهران الرقم ليؤكد حازم و هو يضع الورقة التى كتبه بها فى احد جيبوبه:- متقلقش خلال يومين هيكون الاسم عندك.. معلش هتأخر شوية لأننا مشغولين جدا فى موضوع مهم شوية.. أفضى و لو نزلت اجازة هجيب لك كل المعلومات عنه كمان..
"
74	"هتف مهران بلهفة:- يا ريت..
"
75	"تنحنح حازم هاتفا:- طب معلش لو فيها تدخل يعنى.. هو صاحب النمرة دى عمل ايه عشان أكون معاك ف الصورة بس !؟..
"
76	"هتف مهران بضيق:- الصراحة عمل مصايب.. مسبش واحد م الهوارية او التهامية الا لما أذاه.. كن فى تار جديم بينا و بينه..
"
77	"زم حازم ما بين حاجبيه فى تعجب و ساد صمت للحظات و اخيرا هتف فى استفسار:- طب و انت عرفت المعلومات دى منين يا مهران !؟.. ما يمكن اللى قالها لك بيحاول انه يوقع بينكم و بين شخص ما!؟..
"
78	"هتف مهران مؤكدا:- مش ممكن.. اللى ادانى النمرة حد منينا.. كان راچله هنا ف النچع و بينفذ كل اوامره بس ربنا هداه..
"
79	"ابتسم حازم ساخرا:- ربنا هداه !؟.. انت بتصدق يا مهران!؟.. شكلها حركة زى ما بقولك كده..
"
80	"اكد مهران هاتفا:- لاااه يا حازم.. مش حركة و لا لعبة.. اللى بجولك عليه دِه يبجى ماهر الهوارى..
"
81	"هتف حازم فى عدم تصديق:- ماهر بن عمتى سمية!؟.. ماهر اخو الشهيد مؤمن!؟..
"
82	"اكد مهران بإيماءة من رأسه فهتف حازم مؤكدا:- لا.. الموضوع كده شكله كبير فعلا.. خلاص سبنى يا مهران اظبط الحكاية و اجيب لك قرار النمرة دى و صاحبها..
"
83	"نهض مهران هاما بالرحيل هاتفا:- يا ريت يا حازم.. كل ما كان أسرع كان احسن..
"
84	"اكد حازم:- طبعا.. ربنا يسهل.. بس انت قمت كده و رايح على فين.. انا طلبت الغدا..
"
85	"هتف مهران معترضا:- لااه.. غدا ايه دِه انا يا دوب ارچع ع النچع و لو ع الغدا حجك انت اللى تاجى معاى و تتغدى معانا.. دِه عمك عاصم هايفرح جوى بشوفتك..
"
86	"هتف حازم مبتسما:- يا سلام.. انت جيت ف جمل.. ده انا ما هصدق.. حد يقول لأكل ام سعيد لا برضو..
"
87	"قهقه مهران:- ما انا بجول برضك.. ياللاه بينا لحسن عمك عاصم يعلجنا ع الشچر لو اتأخرنا على ميعاد غداه..
"
88	"اندفعا سويا لخارج مكتبه فى سبيلهما للسراىّ و فى الطريق هتف مهران:- بجولك ايه يا حازم.. اللى جولتهولك دِه محدش يدرى بيه.. و لا حد عنديه خبر عنه غيرى.. تمام يا واد عمى..
"
89	"ربت حازم على كتفه هاتفا:- تمام.. متقلقش.. كله هايبقى تمام ان شاء الله
"
90	"اكد مهران هاتفا:- ان شاء الله..
"
91	"وقفت امام مرآتها تتطلع لصورتها المنعكسة عليها فى شرود.. كانت هادئة على عكس عادتها لكن داخلها بركان يمور بحمم من مشاعر و اوجاع تختبرها للمرة الاولى على الإطلاق.. ايّام فاصلة.. بضعة ايّام هى الفاصلة حتى يُذبح الأمل فى ان يكون لها و يضحى ملك لامرأة سواها.. تطلعت من جديد لملامح وجهها الندى فى المرآة و تساءلت... لما كان يتعمد تجاهلى !؟.. لما لم أحظى يوما بإهتمامه!؟.. لما لم يأخذنى على محمل الجد !؟.. لما لم يع مشاعرى !؟.. لما لم يحبنى !؟..
"
92	"كاد التساؤل يصيبها بالجنون.. ضمت جسدها بذراعيها رغبة فى الاحساس بالأمان و الاحتواء..
"
93	"انها تحب.. بل تعشق.. تلك الحقيقة الحلوة المرة التى وعتها متأخرة جدااا.. متأخر لدرجة انه ما عاد بإمكانها البوح بها لمخلوق.. متأخر لانها ساعات فاصلة فقط و سيكون لامرأة سواها..امرأة ستحصل على محبته و تنال اهتمامه و تشعر بالأمان و الاحتواء بين ذراعيه.. امرأة سيكون لها كل تلك الحقوق التى تمنت الحصول عليها و عليها تجاهه كل الواجبات التى كانت تتمنى لو هى من تؤديها له بكل رغبة و محبة..
"
94	"شهقت باكية فى وجع جارف اجتاح روحها عند ذاك الخاطر.. و ما عادت قادرة على الوقوف تتطلع لصورتها الباكية تلك فأنسحبت مبتعدة فى استكانة بإتجاه صوان ملابسها فتحته فى عنف و لاتزل شهقات بكائها تتعالى و تطلعت لملابسها فى استياء هامسة لنفسها:- كان يكره تلك الملابس.. كان يعترض دوما علىّ عندما ارتديها..
"
95	"اندفعت تجذب تلك الملابس فى غضب هادر من على مشاجبها و تلقى بها ارضا و تدوس عليها بأقدامها رغبة فى سحقها..
"
96	"اندفعت زينة لداخل غرفة ابنتها رغبة من اخراجها من جو الاكتئاب الذى تعيشه منذ ايّام.. لكن ما ان دلفت للغرفة حتى وجدت هدير امامها بهذا الشكل فشهقت فى صدمة و اندفعت تأخذها بين ذراعيها فى حنو رغبة فى التخفيف عنها.. كانت تعتقد ان هدير تعانى ذاك الاكتئاب و الرغبة فى العزلة جراء إنهاء خطبتها على عمر و لم تكن تدرى ابدا ان الامر اعقد بكثير من مجرد إنهاء خطبة بل الامر يتعلق بوجع فى روحها و ذاك الطبيب الوحيد الذى يحمل دوائها لن يعود قادرًا على مداواته ابدااا..
"
97	"اندفع حازم مغادرا السراىّ على عجل حتى يلحق بعمله الذى تركه مخلفا اياه ممنيا نفسه بطعام ام سعيد الذى لا يقاوم و الذى نال منه كفايته اليوم..
"
98	"و ما ان هم بمغادرة النجع حتى توقف فجأة عندما هتف به حمزة و هو يعبر جواره بعربته.. ترجل حازم مبتسما فى سعادة ما ان ترجل حمزة بدوره هاتفا به فى عتاب:- بجى تاجى النچع و متعديش علىّ.. خيانة كَبيرررة..
"
99	"تلقاه حازم بين ذراعيه رابتا على ظهره فى مودة و مؤكدا:- عندك حق و الله بس كنت عند عمى عاصم.. عزومة بالإكراه زى ما انت عارف..
"
100	"قهقه حمزة ليستطرد حازم مبتسما بدوره:- و ادينى كنت راجع الشغل جرى.. و كمان عارف انك مش فاضى..
"
101	"كان حازم يشير لموعد عقد قرانه الذى اقترب موعده على استحياء و شعور بالذنب يكبله..
"
102	"هتف حمزة موبخا:- يعنى مش للدرچة دى.. بجولك ايه اوعى تكون نازل اچازة جريب..
"
103	"ابتسم حازم مداريا ذلك الوجع الذى يرتع بصدره مؤكدا:- لا عندى شغل كتير قووى يمكن اخد فترة على بال ما انزل اجازة.. بس ليه !؟..
"
104	"اكد حمزة فى غيظ:- هيكون ليه يعنى!؟..عشان انت هتكون م الشهود على عجد الچواز.. و مفيش اعذار.. هاتبجى و هاتاجى..
"
105	"غام وجه حازم و ما عاد قادرًا على المدارة الا انه استجمع رباطة جأشه ببسالة و هتف و هو يربت على كتف حمزة فى محبة حقيقة:- اكيد يا حمزة.. ده انت اخويا..
"
106	"ابتسم حمزة فى أريحية:- معلوم طبعا.. هستناك انت و عمى.. و استطرد مازحا:- بجولك ايه.. تعال نعشوك.. اكل ام سعيد مايجيش حاچة چنب اكل امى..
"
107	"أنتفض حازم مدعيا الذعر:- لا.. الرحمة.. اكلة زى بتاعت ام سعيد كفاية عليا ف الاسبوع..اكلتين زى دى ف يوم واحد !؟.. انت عايز تقضى عليا!؟..
"
108	"قهقه حمزة:- انت لسه متعودتش و لا ايه !؟..
"
109	"اكد حازم:- هو اكل العساكر ده اكل!؟.. و لا الاكل من بره بيبقى له طعم اصلا!؟..
"
110	"اكد حمزة:- طب ما تشد حيلك و تحصلنى يا واد عمى.. و لا طفشت العروسة باينك !؟..
"
111	"ابتسم حازم و لم يعقب فلم يكن قد اشاع نبأ انفصاله عن نهلة حتى اللحظة و لم يشأ ان يعكر صفو اجواء الفرحة التى تدق على الأبواب بخبر كهذا..
"
112	"هتف حازم مخرجا نفسه من خضم خواطره و هتف مستعدا للرحيل:- اشوفك على خير بقى..
"
113	"اكد حمزة:- على خير يا واد عمى.. هستناك يوم كتب الكتاب.. و اهو بالمرة تشوف عمى مادام هتجعد فترة جبل ما تنزل اچازة..
"
114	"اكد حازم بايماءة من رأسه و استقل سيارته مودعا و مشاعر شتى تتنازعه.. يتصارع بساحة صدره العديد من الاحاسيس التى لم يعد قادرًا على كتمانها و لا حتى لديه الشجاعة للبوح بها..
"
115	"و ما بين نوح تلك المشاعر لسجنها بهذا الشكل و ما بين رغبتها فى نيل حرية البوح يقف هو مذبوحا فى منتصف طريق اللاعودة..
"
116	"تعالت الزغاريد صادحة من الأسفل فأنتفضت تتطلع حولها فى تيه و اخيرا ادركت انها بحجرتها التى اتخذتها ملجأ منه بعدما حدث بينهما بالامس.. دمعت عيناها لكنها قررت ألا دموع اخرى على الاقل امامه.. ستصبح تلك القوية القادرة و لن تدع الفرصة لاى من كان ان يكسرها و يهدر كرامتها ما حيت..
"
117	"تنبهت انها لاتزل بثوب زفافها و بالتأكيد تلك الزغاريد الناعقة بالأسفل دلالة على قرب صعودهم للمباركة بالصباحية الميمونة.. ابتسمت فى سخرية و قررت ان تنهض لتبديل ثوبها الذى اختارته بعناية و حب معتقدة انه بداية السعادة فإذا به بداية لدرب الشقاء..
"
118	"و كانت على حق فما هى الا دقائق حتى علت وتيرة الزغاريد و بدأ الطرق على باب شقتهما..
"
119	"اندفع حامد من الغرفة متطلعا حوله فى اضطراب لا يعلم ما عليه فعله.. هل يفتح لهم ام ينتظر قليلا حتى يتأكد انها وعت بمقدمهم و انها على استعداد لمقابلتهم!؟.. ظل للحظات على تيهه حتى اندفع عازما على فتح الباب لتطل منه امه فى مقدمة المسيرة ترفع عقيرتها بأصداء متتالية من الزغاريد المبتهجة فى فرحة غامرة تبعتها هداية و سكينة..
"
120	"وضعت كل واحدة منهن حملها على الطاولة متطلعات لحامد فى حبور تبارك كل واحدة بعبارات السعادة و الدعاء بالذرية الصالحة حتى علت فجأة الزغاريد من جديد جعلته ينتفض و النساء تتطلعن الى العروس التى جاءت تمشى على استحياء من ناحية الحمام فتنبه لها و دق قلبه فى عنف..
"
121	"كان كأنه يراها للمرة الاولى تماما.. كانت رائعة بحق بذاك القميص الحريرى الابيض و مئزره المطرز برقة و شعرها الحريرى الذى انسدل على كتفيها و عانق خصرها فى اغراء يفقد الذاهد عقله..
"
122	"شعر بالذنب يكاد يقتله اختناقا فقد تذكر انه ما رأها بالامس من الاساس و ما سمح لها بان تكشف له عن عائشة التى لا يعرفها و لم يرها الا اللحظة فقط..
"
123	"كانت هادئة وادعة ترسم على شفتيها ابتسامة خجلى يعرف تماما دون غيره انها تدارى خلفها وجعا بحجم الدنيا و عمق البحار.. وجعا يئن فى صمت لا يسمعه الا هو.. انين يكاد يورثه الجنون و الرغبة فى عمل المستحيل حتى يرجع عقارب الساعة للوراء بضع ساعات ليجنبها و يجنب نفسه هذا الالم القاتل الذى يشملها و ذاك الذنب الميت الذى يعتريه..
"
124	"انتفض من جديد عندما هتفت امه فى سعادة:-الف مبروووك.. يا رب بالذرية الصالحة النافعة يااارب..
"
125	"و نهضت من موضعها بإتجاه عائشة و اخرجت من جيب جلبابها علبة مخملية فتحتها و اخرجت منها قلادة رائعة و انحنت تضعها حول جيد عائشة فى سعادة هاتفة:- دى نجوطى انا ويونس حماكِ يا مرت ولدى..تعيشى و تلبسى يا مرت الغالى..
"
126	"ابتسمت عائشة فى سعادة ممتنة و همست:- الله يبارك فيكم و تعيشوا و تهادوا يا رب..
"
127	"و كذا فعلت سكينة و هداية التى رغم محاولة عائشة مدارة حزنها خلف ابتسامات الحياء المصطنعة تلك الا انها كانت قادرة على رؤية ما ورائها و قررت ان تعرف فيما بعد سبب ذاك الحزن الكامن فى نظرات اختها و ابنة عمها..
"
128	"نهضت النسوة و تعالت الزغاريد مرة اخرى ليرحلن فى سعادة داعيات بدوام الفرحة..
"
129	"ما ان غبن خلف الباب حتى اندفعت هى لتعود لحجرتها التى اختارتها منذ الامس بعيدا عن حجرتهما المشتركة التى تذكرها بخيبة املها..
"
130	"كان هو الأسبق اليها ليوقفها قبل ان تغيب خلف بابها ممسكا بذراعها هاتفا:- عيشة.. استنى.. انا..
"
131	"استدارت برأسها قليلا متطلعة اليه فى غضب و همست بهدوء متناقض مع ما يعتمل بداخلها من مشاعر قهر و وجع:- انت ايه يا باشمهندس!؟.. انت مليكش عندى من النهاردة الا أكلتك و هدمتك غير كِده مدورش على عيشة.. و أنسى انك تعرفها م الاساس.. و مظنيش ان ده هيكون صعب عليك لانك عمرك ما كنت شايفها من اصله..
"
132	"و جذبت ذراعها محررة اياه من اسر كفه و اندفعت لحجرتها تغلق بابها خلفها فى هدوء لتبدأ فى نوبة من بكاء مكتوم يحمل وجع الدنيا
"
133	"تحاول مداراة شهقاتها فى صدرها حتى لا تتعالى فتتناهى لمسامعه.. فيكفيها..فهى ليست بحاجة لشفقته و لا اى مشاعر اخرى تأتى من قبله.. يكفيها و زيادة..
"
134	"تجمعت العائلتان فى دار التهامية التى تزينت و علت فيها الموسيقى الصادحة.. فالليلة هى الليلة الموعودة و التى سيعقد فيها قران حمزة و تسبيح.. وصل المأذون فتعالت الزغاريد من كل صوب و حدب على طول و عرض المنزل و خاصة فى طابقه الثانى حيث يتجمع معظم نساء العائلتين حيث تجلس العروس بعد إتمام زينتها فى انتظار أخبارها بإتمام مراسم عقد القران..
"
135	"علا الغناء و الطبل و جلست العروس وسط حشد النساء اللاتى تجمعن فى سعادة فى تيه تعلو وجهها ابتسامة باهتة و نظراتها زائغة و كأنها تبحث عن شئ ما لا تعرف كنهه.. روحها هائمة فى مكان اخر تحوم كغيمة وردية فى سمائه البعيدة..
"
136	"هى لا تعرف كيف وافقت على إتمام عقد القران و لكن ما كان بامكانها الا ان تفعل.. هى لحمزة منذ أعلنت موافقتها على الاقتران به و اصبحت مكتوبة باسمه و أصبح الجميع يعلم انها زوجته قبل ان يتم ذلك رسميا فتلك الامور فى النچع لها طابعا مميزا عنها فى المدن.. هنا ما ان يطلب احدهم يد فتاة و توافق يصبح الجميع على علم بأنها أضحت زوجته قبل ان تتم مراسم زواجهما رسميا.. كتبت على اسمه و ما عاد احد بقادر على ان يفكر فيها كزوجة مجرد تفكير..
"
137	"تعالت الزغاريد مرة اخرى عندما تم إنهاء الإجراءات الورقية و صعد باسل اخيها اول درجات السلم للطابق الثانى ينادى على امه او اخته تسنيم كى تستدعى احداهما العروس لتأتى و تزيل بامضاءها و بصمة إصبعها وثيقة الزواج قبل إتمام صيغة عقد القران..
"
138	"استفاقت تسبيح من شرودها و تسنيم تهز كتفيها تخبرها انهم بحاجتها بالأسفل من اجل إتمام الإجراءات.. هزت رأسها فى تفهم و نهضت تلحق بأخيها باسل على الدرج.. دخلت مجلس الرجال لتتعالى الزغاريد من جديد لترتجف هى من رأسها لأخمص قدميها فكل خطوة تخطوها تتقدم الى تلك الطاولة هناك و التى ترى عليها الان أوراق و دفتر كبير تقربها اكثر من تلك الحقيقة التى اصبحت ماثلة امام عينيها أوضح من شمس الظهيرة..
"
139	"و خاصة عندما لاح امام عينيها حمزة جالسا فى صدر المجلس بجوار ابيها و أخيه حامد و ها هو باسل اخيها و بجواره خالها عاصم و هناك عمها زكريا.. لكن اين حازم.. تراه لم يأتى.. و لما!؟.. كانت تعلم ان حمزة اصر ان يكون حازم احد شهود عقد القران..
"
140	"و بالفعل ما ان وصلت الطاولة و همت بإمساك القلم للإمضاء حتى هتف حمزة موجها تساؤله القلق لزكريا - امال حازم فين يا عمى !؟.. مش جال هيأچل كل حاچة عنده النهاردة و ياجى يشهد ع العجد!؟..
"
141	"ابتسم زكريا فى اضطراب هاتفا:- ايوه جال.. ربنا يرد غيبته و يچعلها على خير..
"
142	"اهتز القلم بين أصابعها و هى تحاول التماسك لتزيل باسمها الأوراق لكن لا فائدة فما ان جاء ذكر اسمه على مسامعها حتى بدأت ترتجف كالمحمومة لا تستطيع السيطرة على انفعالاتها..
"
143	"مارست جهد جبار حتى تستجمع ما تبقى من ثباتها و انحنت تمضى الأوراق الا ان احدهم دخل القاعة كالإعصار هاتفا فى ذعر:- ألحج يا زكريا بيه.. حازم بيه خطفوه المطاريد ف الچبل..
"
144	"كان هذا ما ينقصها فى تلك اللحظة لتفقد كل ما تملك من ثبات و قوة حاولت ان تدعيها طوال الأيام الماضية لتفقدها كلها دفعة واحدة لتسقط فاقدة الوعى صارخة بإسمه فى قلب مجلس الرجال...
"
1	"دخل عاصم حجرته المعتمة و ما ان استدار مغلقا الباب خلفه ضاغطا ذر الإضاءة حتى تفاجئ بزهرة تجلس فى طرف الحجرة على احد المقاعد تبكى و هو الذى ظن انها سبقته للنوم على غير عادتها ..
"
2	"اندفع فى قلق هاتفا :- ايه فيه يا زهرة!؟..
"
3	"مسحت دموعها و هى تنهض فى تكاسل هاتفة فى نبرة منكسرة :- مفيش يا عاصم .. هروح احضر لك العشا .. تلاقيك جعاا..
"
4	"قاطعها عاصم هاتفا :- مش چعان و مش واكل الا لما اعرف ايه فيه خلاكى تبكى كِده ..!؟..
"
5	"انحدرت دموعها من جديد هاتفة بصوت متحشرج و هى تعاود الجلوس مرة اخرى على كرسيها :- مهران يا عاصم .. عاجبك حاله ..!؟.. من يوم موضوع الراجل اللى ضربه بالنار ده و هو مش مهران .. مهران اتبدل .. و ازداد نحيبها هاتفة .. اتبدل بواحد تانى .. تايه عن الدنيا و مش عارفة ماله و لا ايه اللى ف راسه .. حتى جناح جوازه اللى كان بيشتغل فيه بأيده من كتر لهفته على تجهيزه بسرعة مبقاش حتى بيطل عليه و لا بيدخله من اساسه و لا حتى فكر يجيب العمال يكملوا شغل فيه ..
"
6	"تنهد عاصم و هو يقترب منها مربتا على كتفها فى حنو و هتف بحسرة :- صدجتى ف كل كلمة .. انى شايف كل اللى انتِ واعية له دِه بس معرفش ايه فى ..!؟.. الموضوع خلص على خير الحمد لله .. يبجى ليه اللى بيحصل دِه.. !؟..انى مش لاجى سبب ..
"
7	"عم الصمت للحظات و اخيرا هتف عاصم كمن وجد حلا لمعضلة :- تاهت و لجيناها .. مفيش غير الچواز اللى هيخرچه م اللى هو فيه دِه .. احنا مش كنّا متفجين مع حسام اول ما تخلص اوضتهم هنفرش و نكتب على طوول و لا فى فرح و لا يحزنون .. مش ولدك كان متفج معاهم انه هيولم يوم كتب الكتاب و ياخد عروسته بزفة من بيت ابوها و خلاص على كِده .. يبجى الليلة سهلة اهى .. من بكرة أبعت اجيب العمال تخلص الاوضة و نفرشوها و هكلم حسام و نظبط الليلة على اول الشهر باْذن الله .. ايه جولك!؟...
"
8	"تلهفت زهرة قائلة :- يا ريت يا عاصم .. يا ريت .. اذا كان ده اللى هيخرجه م اللى هو فيه  .. يبقى نعجل بجوازهم و نفرحه ..
"
9	"تنهد عاصم فى راحة و هو ينهض من مجلسه جوار زهرة واضعا عصاه فى مكانها المعتاد هاتفا فى عزم :- باذن الله كله هايبجى تمام .. انا هكلم حسام و خير البر عاجله .. و ربنا يسعدهم..
"
10	"كان حمزة يجلس على تلك الأرجوحة التى تقبع فى احد أركان الحديقة و التى يقطنها الان مع عمه زكريا وولديه حازم و هدير..
"
11	"و بناء على طلبه لم يرضى ابدا بالبقاء داخل الفيلا حتى لا يقيد حرية ساكنيها و خاصة هدير ..
"
12	"فأصر على عمه ليبقيه فى الجناح الملحق بالفيلا و المخصص عادة للضيوف و لكن هذا بالفعل ما أرضاه و أشعره ببعض الاستقلالية و الراحة.
"
13	"تنهد فى عمق مستنشقا القدر الكاف من نسيم الليل البارد الذى ينعش روحه و بدأ يترنح فى هدوء بتلك الأرجوحة التى تذكره بأرجوحته التى صنعها من احد اطارات السيارات و علقها فى فرع الشجرة العتيقة المتاخمة لدار عمه زكريا حيث ولد و نشأ ..
"
14	"ابتسم للذكرى و هلت على انفاسه تلك الروائح التى كان يعبق بها جو النجع فى تلك الأمسيات اللطيفة من الصيف و التى كانت من النادر الحصول عليها فى جو الصعيد الحار ..
"
15	"انتفض فجأة عندما سمع خطوات تقترب .. انتبه الى المكان الذى تاتى منه تلك الخطوات فى حذر و اخيرا شهق بصوت مسموع عندما رأها ..
"
16	"الا يوجد رادع لتلك الفتاة ابدا ..!؟..
"
17	"انه يكاد يقسم الان انه على استعاد لوأدها كما كان يفعل العرب فى الجاهلية نظير لما يراها ترتديه الان
"
18	"و هى تقف فى الحديقة برداء كهذا بكل حرية..
"
19	"اندفع متنحنحا فى غضب ظاهر
"
20	"هاتفاً :- انتِ ايه اللى منزلك من أوضتك الساعة دى ..!؟..
"
21	"هتفت بغيظ مماثل :- مكنتش اعرف انى لازم اخد منك الإذن قبل ما انزل جنينة ڤيلاتنا.. !!؟؟..
"
22	"ضغط على اسنانه حانقاً و هو يدير نظراته فى كل الاتجاهات بإستثناء اتجاهها و خاصة و هى تقف أمامه بتلك المنامة التى تتكون من قطعتين العليا تكشف بلا حياء و السفلى لا تستر ما يجب ستره ..
"
23	"و اخيرا همس :- عارفة يا هدير لو مطلعتيش أوضتك حلاً .. هعمل فيكِ ايه ..!؟..
"
24	"بدل من ان تخاف و تصعد لغرفتها دون جدال هتفت فى لهجة فضولية :- ايه .. هاا ايه!؟؟..
"
25	"ضم قبضته فى حنق محاولا السيطرة على أعصابه حتى لا ينفلت عقالها :- هديكى كف و الله لتكشى اكتر ما انتِ كاشة .. و هتبجى شبه لبيسة الجلم الچاف.. اخرك اعلجك فى چيب جميصى ..
"
26	"بدل من ان تغضب .. انفجرت ضاحكة لتشبيهه هاتفة :-تصدق هبقى كيوت خالص ..و هبقى شايفة الدنيا كلها كده من فوق بدل ما ان قزعة .. و الأهم بقى انى هبقى قريبة من قلبك و اعرف الاخ ده معمول من ايه ..!؟.. الله يكون فى عونك يا تسبيح .. انا عارفة مستحملاك على ايه ..!؟؟..
"
27	"عند هذه النقطة و خاصة عند ذكرها لقلبه و شؤونه و تذكيره بتسبيح التى أهمل الاتصال بها منذ فترة كل هذا جعل غضبه يصل لذروته هاتفاً :- هدير.!؟..على فوج احسنلك .. جَبل ما حد يشوفك بالمنظر ده..
"
28	"هتفت بغيظ متحدية :- و ان مطلعتش!؟...
"
29	"اندفع و كل الغيظ و الغضب و الإحساس بالذنب يدفعه لفتح الصنبور الأرضى لرى الحديقة و يحمل الخرطوم المطاطي موجهه اليها ليندفع الماء باتجاهها مغرقها .. لتصرخ هى لثوان قبل ان تندفع لداخل الفيلا محتمية من المياه المندفعة باتجاهها .. و تندفع صاعدة غرفتها وهى تبكى قهرا و غيظا .. مِن ذاك الرجعى الاحمق و الذى لسوء حظها ..يكون بن عمها ..
"
30	"اندفعت تسبيح لداخل حجرتها المشتركة مع اختها و التي يبدو ان الاخيرة ستغادرها أسرع مما توقعت و ستصبح لها وحدها وهتفت :- سمعتى اخر الاخبار يا تسنيم .. خالك عاصم جدم الفرح ..
"
31	"انتفضت تسنيم هاتفة :- فرح مين اللى اتجدم !؟..
"
32	"هتفت تسبيح :- هيكون فرح مين يعنى .. فرحى !؟.. اكيد فرحك انت و مهران ..
"
33	"انتفضت تسنيم من موضعها تجوب الغرفة بأضطراب مما دفع تسبيح تهتف في فضول :- ايه في يا تسنيم!؟.. ده انا كنت فاكرة ان الخبر ده هيفرحك !؟..
"
34	"لم تجب تسنيم بل ظلت على حالها المضطرب الذى دفع اختها لتستطرد فى تعجب :- مالك يا بنتى ..!؟.. المفروض تفرحى .. انا لولا ما عارفة انتِ بتحبى مهران ازاى كنت جلت انك مغصوبة ع الچوازة دى .. و كمان موضوع ضرب النار ده انتِ جولتيلى خلص على خير برغم انى مش مصدجة و لا انتِ حكيتى تفاصيل و حالك يوميها مكنش بيجول كده ..
"
35	"بس لو مهران شاكك ف حاچة من ساعتها كان هيفكر يتم الفرح و بسرعة كمان..!؟.. إنتوا الاتنين ملخبطين عقلى ..انا هروح لمهران و اجوله ان الراچل اللى كان چاى يجابلك كان جاصدنى انى مش انتِ..ما هو انا مش هجعد ساكتة و انا شايفة اللى بينكم ده !؟.. و الأدهى انى السبب ... لازما مهران يعرف ان ملكيش ذنب من اساسه ..
"
36	"صرخت تسنيم موبخة :- اياكِ .. و استطردت كاذبة :- مهران اصلا ميعرفش اى حاچة عن موضوع السى دى ده .. انا خدته م الراچل و خفيته .. مهران ضرب الراچل لما لجيه واجف معايا و بيحاول يجل أدبه .. هتروحى تفضحى حالك جدامه بعد كل اللى عملناه ده عشان ندارى ع الفضايح !؟..
"
37	"هتفت تسبيح صارخة بنبرة موجوعة:- و هو مين اللى خلاكى تروحى للراچل ده !؟.. مش انا .. و كان عشان خاطرى انا .. يبجى لازما اعرف مهران بكل حاچة ..
"
38	"هتفت تسنيم من جديد بنبرة متحسرة تحمل وجع العالم :- و يعنى انتِ فاكرة لو جلتى لمهران هيصدج !؟.. هيجول دى چاية تشيل عن اختها التهمة .. خلينا ساكتين يا تسبيح بلاش نفتح على نفسنا سكك ملهاش لازمة ..
"
39	"و ابتسمت فى شجن مستكملة :- و خلينا نتأملوا ف رحمة الشيخ مهران و حلمه ..
"
40	"ابتسمت تسبيح مستطردة :- و حبه ..
"
41	"صمتت تسنيم لفترة و لم تعقب على كلمة اختها وظلت على حالها من الصمت و هى تحاول استيعاب خبر تعجيل الزفاف بعد كل ما كان .. فقد كانت تتوقع إلغاء الزفاف في ايه لحظة و كانت تنتظر على حد سيف ان يُفتح باب حجرتها لتتلقى ذلك الخبر المشؤوم في اى وقت ..
"
42	"اشفقت تسبيح على حال اختها التي تآكلها الصمت و القلق فنهضت تقترب منها و احتضنتها اليها في حنو هامسة بصوت داعم :- لو في حاچة يا تسنيم جوليلى .. انا اختك اللى مبتخبيش عليكِ حاچة .. انا حاسة بالذنب انى انا اللى ورطك ف موضوع البيت المهچور ده بس غصب عنى مكنش ليا غيرك اجوله و اشكيله ذى ما انا مستنية تجوليلى ايه فيكِ .. و منتيش فرحانة ذى اى عروسة ليه !؟.. مش ده مهران حبيب الجلب اللى كنتوا بتعدوا الأيام عشان يچمعكم بيت واحد!؟.. امال خبر ايه .. !؟.. لو تريحينى و تجولى فيكِ ايه !؟..
"
43	"لم تستطع تسنيم كبت ما بداخلها من ألم اكثر من هذا و التظاهر بعكس القهر الذى يشملها فأنفجرت باكية في لوعة بين ذراعى اختها الصغيرة غير قادرة على البوح بما يعتمل بصدرها من وجع مر و لا تملك غير نوح قلبها على حب عمرها الذى يتسرب من بين حنايا الروح ..
"
44	"تسلل صاعدا الدرج و هو يستمع لضحكات الفتيات و مشاغباتهن و صوت الموسيقى الصادح عاليا من باب شقة ابيه .. تنفس الصعداء عندما وصل للشقة العلوية او بالأدق شقته .. فها هو يفوز بها دون نادر اخيه الذى سيفاجأ بما يحدث ..فغداً سيعقد قرانه على شيماء و سيكون نادر هو احد الشاهدين على العقد كما اتفق مع ابيه فغداً كما علم من صديق اخيه ميعاد اجازة نادر الشهرية .. كم ستكون المفاجأة كبيرة عندما يدخل للحارة و يجد ذاك الصوان الكبير و قد نُصب لزفافه غدا .. !!..
"
45	"دس كفه فى جيبه باحثا عن مفتاح الشقة و فتحها فى رهبة ممزوجة بالسعادة .. انها المرة الاولى التى سيدخلها بعد كل تلك التجهيزات التى قامت به امه و شيماء و بعض من صديقاتها من بنات الحارة .. لم يكن يراها تقريبا خلال الأيام الماضية الا لمحات قليلة فقد كان إعداد الشقة فى تلك الفترة الضيقة يأخذ وقتها بالكامل .. لكم يشتاقها..!؟.
"
46	"دفع الباب فى حذّر على الرغم من علمه ان لا احد بالداخل لكن تلك الرهبة الداخلية لازالت تسيطر عليه كليا .. دخل متطلعا حوله فى وجل و جال ببصره فى جميع الأنحاء حتى وقعت عيناه على أبواب الغرف .. تساءل فى نفسه .. أيهما اختارته شيماء ليكون غرفتهما ..!؟..
"
47	"ابتسم فى براءة و هو يمنى نفسه ان تكون الغرفة التى وقع عليها اختياره تكون هى اختيارها بالمثل.. اندفع اليها فى لهفة و ما ان فتحها حتى ادرك انه كان على حق .. كاد يقفز فرحا و تنبه لنفسه و هو فى ظل تلك الحالة التى لم تنتابه من قبل فقهقه حتى دمعت عيناه و دخل الحجرة فى قدسية يتطلع لكل ما فيها بإعجاب و كأنه يرى فيها جنة مصغرة على الارض..
"
48	"النوافذ و الستائر و المقاعد و الخزائن و البسط و اخيرا الفراش و غطائه الحريرى الوردى .. تحسس بإجلال الغطاء و ابتسم لنفسه فى بلاهة .. و تطلع للفراش و أعمدته و وسائده المتناثرة و كأنه قطعة من النعيم ستجمعهما بعد ساعات تبدو له الان طويلة .. طويلة و كأنها الابدية  .. غدا ..!!!.. متى يأتى الغد ..!؟.. بل متى يأتى مساء الغد!؟..
"
49	"بل متى ستأتى تلك اللحظة التى سيجدها فيها هنا فى تلك الحجرة معه وحيدين .!؟... وحينها .. انه لا يعلم ما سيحدث له حينها .. لكن كل ما يدركه الان انه سيخبرها.. نعم سيخبرها .. سيبوح لتلك الحمقاء الصغيرة  ويخبرها و هى ترتدى رداء عرسها الأبيض الملائكى كم يعشقها .. و كم يهواها قلبه منذ لحظة ان ضمها لصدره ابنة الثالثة و نطقت اسمه بأحرف متقطعة و هى تخرج لسانها بحرف الصاد بطريقة أفقدته فؤاده بلحظات وهو ذاك الطفل الذى ما كان يدرى ما كنه الهوى ..
"
50	"تاه للحظات بجو الغرفة و تفاصيلها حتى تناهى لمسامعه شهقات بكاء قادمة من الردهة الخارجية للشقة .. تطلع فى حذّر خارج باب الحجرة الموارب قليلا ليراها تجلس على احدى الأرائك تبكى فى لوعة مزقته و تنبه ان تلك الضجة و الموسيقى الصاخبة قد توقفت بالأسفل تماما مما يعنى ان جميع الفتيات و نساء الحارة قد رحلن .. لكن ما الداعى لصعودها هنا فى تلك الساعة ..!؟..
"
51	"قرر الظهور و كأنه كان هنا ليضع بعض الأغراض و تظاهر بصدمته لرؤيتها هاتفا :- شيماء ..!!.. فى ايه!؟.. و بتعيطى ليه كده !؟..
"
52	"انتفضت فى ذهول لمرأه و اسكتت الصدمة نشيج بكائها تماما .. نهضت بعد لحظات فى عجالة هاتفة بصوت متحشرج و هى تزيل اثر الدموع عن خديها فى سرعة :- مفيش يا ناصر .. مفيش ..
"
53	"همت بالاندفاع خارج الشقة ليستوقفها هو فى حزم :- استنى هنا .. فى ايه!؟..مش هاتنزلى من هنا الا لما تقوليلى مالك بالظبط ..
"
54	"وضعت كفها على فمها تكتم شهقات بكاءها الحار و هى تجلس فى انهيار على الأريكة من جديد ..
"
55	"تطلع اليها فى وجع لا يقل بأى حال من الأحوال عن وجعها بل ربما يزيد و قد ادرك ما يعتريها من حزن و ما ينثر روحها كشظايا موجوعة .. انه نسى او يحاول ان يتناسى تلك الحادثة و كأنها لم تكن .. لكن هى لم تنساها و لن تفعل .. لازالت تئن من جرح الوجيعة و مرارة الشعور بالخزى مع شعور مضاعف بالذنب تجاهه لانه فى اعتقادها تحمل نتيجة جريرتها كاملة .. ياللحمقاء ..!
"
56	"استدار موليا لها ظهره غير قادر على التطلع اليها و هى بتلك الحالة و لا يندفع ليعتصرها بين ذراعيه رغبة فى ابعاد اشباح الخزى و الذنب التى تطاردها .. تمسك بقمة احد المقاعد المقابلة له يضغط عليها فى عنف يبثها رغبة كادت تقتله لمواساتها .. و اخيرا تنهد فى إشفاق على حالها و انتظر حتى هدأت تماما و همس بصوت مبحوح هادئ النبرات على غير العادة :- قومى انزلى تحت يا شيماء.. وافتكرى حاجة واحدة بس .. انا ناصر يا شيماء .. ناصر اللى مش ممكن هتندمى لحظة انك اديتيه ثقتك و أمنتيه على حياتك ..
"
57	"للمرة الثانية تتوقف شهقات بكائها لكن ليس لمرأه هذه المرة بل لقوله الذى جعلها تتطلع اليه فى دهشة بعيون متسائلة دامعة جعلته يهتف صارخا رغما عنه غير قادر على مواجهتها :- قومى ياللاه .. اخلصى ..
"
58	"انتفضت مندفعة لخارج الشقة تهرول هابطة الدرج لشقة خالها بينما تطلع هو الى موضع خروجها و همس لنفسه فى عشق :- بكرة يا شيماء .. بكرة ..
"
59	"هعرفك ازاى تحبى ناصر زى ما بيحبك و اكتر ..
"
60	"و هتف متضرعا فى لهفة :- امتى يجى بكرة !؟..
"
61	"و اندفع خارج الشقة يلقى عليها نظرة اخيرة يزيلها بابتسامة أمل فى دنو ما كان يظنه مستحيلا.. و أغلق الباب خلفه و هرول لشقة ابيه فى انتظار الغد ..و على شفتيه تساؤل متلهف واحد .. أيها الغد متى تأتى ..!؟
"
62	"تعالت الزغاريد حتى وصلت لذروتها عندما وصل العروسان لباب غرفتهما فتحت زهرة باب الغرفة المغلق فى سعادة واشارت لولدها العريس المتجهم ليحمل عروسه قبل ان تخط أقدامهما الغرفة ففعل حاملا أياها وهو يحاول جاهدا رسم ابتسامة على شفتيه..
"
63	"دلف العروسان للغرفة فأسرعت زهرة بإغلاقها خلفهما وتعالت من جديد الزغاريد المبتهجة حد السماء ..
"
64	"ظل مهران يحمل عروسه المنتفضة بين ذراعيه خجلاً  وما ان شعر بإبتعاد الجميع حتى دفعها من فوق ذراعيه فى خشونة لا تليق ابدا بالشيخ مهران الحنون..  دفعها عن ذراعيه كأنما يدفع عنه أدران نجسة .. كادت تسقط من هول مفاجأتها لكنها استطاعت استجماع شتات نفسها ووقفت فى ثبات اخيرا .. متعجبة هى تنظر من خلف تل خمارها الابيض تستطلع اخبار ذاك الجافى الذى رحل بعيد عنها فى أقصى اطراف الغرفة يصارع مشاعر شتى لا تعلم بها ولا تدرى كنهها لكنها تستشعرها من ذاك الإضطراب الباد عليه ومن صدره الذى يرتفع ويهبط فى سرعة وكأنما كان يعدو باقصى قوته دون توقف لإلتقاط الانفاس ..
"
65	"تحركت فى هدوء وهى تهمس باسمه :- مهرا..
"
66	"لم يدعها تكمل نطق اسمه الذى لطالما كان سماعه من بين شفتيها الطاهرتان حلم من احلام حياته .. لكن الان .. لا
"
67	"..لا يرغب فى سماعه ..هتف فيها كاظما غيظه :- متنطجيش اسمى على لسانك .....اياااكِ..
"
68	"انخرطت فجأة فى بكاء عاصف مكتوم الاهات فهتف مؤنبا :- بتبكى .!؟.. على ايه ولا ايه ..!؟؟.. على ثقة ابوكى وامك اللى ضيعتيها ولا على المصيبة اللى ارتكبتيها فى حج نفسك .. ولا على حج ربنا اللى ضيعتيه .. ولا على حجى انا اللى..
"
69	"و توقف عند تلك النقطة ولم يسهب بل قطع كلامه لها وهو يكاد يقتلها غيظا ..
"
70	"رفعت عيونها الدامعة اليه ولم تعقب بكلمة .. وتوقف نبض قلبه لثوان عندما طالعته تلك العيون الندية بدموع الندم .. انها تسنيم وستظل .. حب الطفولة والصبا .. و رغبة الشباب التى ما ان تحققت حتى أضحت الان فى تلك اللحظة سراب ..
"
71	"ارتفع وجيب قلبه على نحو مفاجئ وقاوم رغبة ملحة حد اللامعقول فى ان يضمها اليه .. انه يحبها بل يعشقها
"
72	"لكن ما حدث منها اذل كرامته وحطم كبرياءه الرجولية ..
"
73	"كان لابد من مهرب من أسرها الأنثوى الذى بدأ يغشى عقله
"
74	"عن التفكير السليم .. اندفع من امام محياها الباكى بشق الانفس .. و هتف جازا على اسنانه ساخرا:- كفاية عليكِ الباشا اللى كنتِ تعرفيه ..كان يستاهل للدرچة دى تخسرى كل دوول عشان خاطره !؟..
"
75	"همست فى عدم تصديق :- أنا!؟
"
76	"وازداد نحيبها ..
"
77	"صرخ فى غضب :- ايوه انتِ .!؟.. وانتبه لنبرة صوته العالية فأخفضها فى ضيق مستطردا :-ايه .. لسه عايزة تمثلى دور الطاهرة الشريفة ..!؟.. مبجاش  لايج عليكِ..
"
78	"ازدادت شهقات بكائها حتى وصل لذروته بأنات تمذق نياط قلبه ..
"
79	"رغم كل القسوة التى تحملها كلماته كرصاصات موجهة لعمق روحها تتلقاها هى فى صمت غير قادرة على الإفصاح بكلمة.
"
80	"ظلت تقف كتمثال شمعى بلا روح تنتظر حكمه فيها .. طالما تساءلت هل صدق بحق ما رأه و سمعه !؟ ..و ها هى  اتهاماته القاسية لها الان تجيب عن هذا السؤال بكل وضوح .. لقد اكتفى بما رأه بعينيه و سمعته أذنيه  ولم يكن بحاجة للمزيد ..كانت تمنى نفسها بأنه سيقدر .. سيتفهم .. حتى يسألها عما حدث .. ينتظر تفسيرها لكنه لم يفعل ..
"
81	"سألت بصوت متحشرج لازال يحمل اثر بكاء :- ليه اتچوزتنى!؟...
"
82	"هتف ساخراً :- مش محتاچة سؤال.. عشان ارتبطت مع ابوكِ واخوكِ بكلمة رچالة وطلبتك منيهم جبل ما اعرف مصايبك ...و عشان خاطر ابوكِ وامك اللى ما يستهلوش ان يركبهم العار بسببك ..عشان خاطر باسل اللى ممكن يجتلك ويروح فيكِ .. وعشان أحچم فچرك ..
"
83	"انتفضت من هول الكلمة ووقعها على مسامعها .. وهى الصوامة القوامة التى ما مسها رجل قط .. ولا اطلع منها على اكثر مما يسمح به شرع الله .. لقد حرمت على نفسها مصافحة الرجال حتى لا يمسها كف رجل خلاف كفه هو ..
"
84	"الان أصبحت فاجرة فى نظره يبأى الاقتراب منها كأنها نجسة .. وينأى عنها وكأنها رجس من عمل شيطان
"
85	"همست فى نفسها .. لقد ظلملتنى يا شيخ مهران .. لكن ..صبرا جميلا .. والله المستعان على ما تصفون ..
"
86	"استكمل حديثه فى تثاقل .. وبنبرة تحمل حزن العالم مجتمع فى احرف :- انتِ من الليلة .. متحرمة على حرمانية امى لحد ما ياجى الوجت المناسب .. وصمت لحظات قبل ان يستطرد .. وكل واحد يروح لحاله ..
"
87	"واندفع للحمام واغلق بابه وراءه فى عنف أجفلها وطفقت دموع عينيها من جديد .. بينما وقف هو داخل الحمام يستند على اطراف حوض المياه كأنما يستمد منه قوة وهمية ..
"
88	"فتح صنبور المياه يقذف بالمياه لوجهه فى غضب وثورة ..
"
89	"لكن ذاك لم يكن كاف ليهدأ بركان غضبه الذى تتقافز حممه ..
"
90	"اندفع كالمحموم داخل المغطس وهو لا يزل بكامل ملابسه وفتح المياه بكل قوتها تندفع على رأسه الذى يمور بالافكار .. وجسده الثائر رغبة فى تلك الفاسقة هناك .. والتى لم تدافع عن نفسها او تدفع عنها جريمتها فى حق كل من يحبوها ..
"
91	"وهو أولهم .. ذاك العاشق الذائب فيها .. المقتول فى هواها ..الراغب فيها حد اللانهاية .. الزاهد فيها حد اللامعقول ..
"
92	"انه يموت ويحيا الف مرة .. و اسباب موته .. وأسباب حياته بيدها وحدها .. اسند رأسه المتثاقلة بالخواطر على حائط المغطس الرخامى لعل ملمسه البارد يخفف من لهيب رأسه المحموم .. وصرخ من اعماق روحه بدعاء لا صوت له .. يااارب ..
"
93	"أعلن سكرتير حمزة بفرع القاهرة الذى وصله صباحا من الإسكندرية وصول رئيس مجلس إدارة شركات العشماوي جروب و التي استقر عليها الاختيار لمشاركة مجموعة الهوارى ذاك المشروع الضخم المزمع إنشاءه في قلب الصعيد و الذى سيكون حمزة المسؤول عن تنفيذه بأعتباره رئيس فرع شركات الهوارى هناك ..
"
94	"انتفض حمزة معدلا من هندام سترته و هو يندفع في اتجاه باب قاعة الاجتماعات الكبرى التي فضل الانتظار فيها حتى وصول ذاك الشريك المزعوم ..
"
95	"طل سيد العشماوي من باب القاعة متوجها لحمزة و على وجه كل منهما علامات تعجب كبرى فكل منهما كان يظن الاخر اكبر سنا بكثير .. فسيد لا يكبر حمزة الا بمقدار سنتين او ثلاثة على الأكثرو كان الأسبق لتأكيد الملاحظة هو سيد الذى هتف متعجبا و هو يضع كفه في قلب كف حمزة بثقة عالية :- اهلًا باشمهندس حمزة .. اتوقعتك اكبر من كده بكتير ..
"
96	"ابتسم حمزة في ود :- و انى كمان كنت فاكرك ف سن عمى زكريا ..
"
97	"ضحك سيد في دبلوماسية هاتفا :- ده فال خير ان المشروع يمسكه الشباب اكيد فكرنا هايبقى متقارب كتير .. و لا ايه يا باشمهندس ..!؟..
"
98	"اكد حمزة بإيماءة من رأسه :- اكيد يا باشمهندس سيد .. اكيد ..
"
99	"و أشار بكفه لطاولة الاجتماعات الضخمة ليجلس كل منهما على احد جانبيها و امامه اسم شركته و الكثير من الأوراق ..و تبدأ المباحثات فيما يخص المشروع و ميزانيته و العائد منه و هنا هتف سيد في لهجة عملية تعاكس تماما تلك اللهجة الودودة التي بدأ بها حديثه مما جعل حمزة يدرك ان هذا الرجل لا يعبث و انه رجل اعمال من الطراز الأول قادر تماما على الفصل في لحظات ما بين الإجواء الاجتماعية و أجواء العمل و متطلباته :- انا بقترح زيارة لأرض المشروع يا باشمهندس حمزة ..يناسبك امتى !؟..
"
100	"هتف حمزة في ثقة :- اى وجت تحدده هتلاجينى سابجك على هناك عشان اسهل لك الأمور ..
"
101	"هتف سيد في راحة :- تمام .. مش بقولك هنرتاح سوا ..
"
102	"و ابتسم ابتسامة صفراء ظهرت على وجهه فأنقبض لها قلب حمزة الا ان سيد استطاع بمهارة كبيرة إخفاء تلك البسمة القاتمة على شفتيه ليحل محلها ابتسامة أخرى ندية بددت اثر سابقتها كأنها لم تكن و جعلت حمزة ينسى في لحظة انقباض صدره و يعود للانشراح من جديد و سيد يستطرد و هو ينهض ملقيا التحية على حمزة في محبة لا يمكن إغفالها استطاع إظهارها بأحترافية :- خلاص يا باشمهندس .. مكتبى هيبلغ مكتبك عن الوقت المناسب للزيارة قبلها بأسبوع.. ده يناسبك ..!؟..
"
103	"اكد حمزة في أريحية :- اكيد طبعا .. انا ف الانتظار ..
"
104	"خرج سيد هاتفا و هو يشد على كتف حمزة في حفاوة :- فرصة سعيدة يا باشمهندس حمزة .. و أتمنى ان العلاقة تتعدى العمل للصداقة ..
"
105	"ابتسم حمزة في مودة :- اكيد يا باشمهندس سيد .. دِه يشرفنى ..
"
106	"جذب سيد كفه و استدار مغادرا مقر شركة الهوارى و هو يبتسم نفس تلك الابتسامة الصفراء التي أصبحت عنوان يطل على محياه عندما يصادفه  كل ما هو هوارى ..دخل سيارته و أغلق بابها خلفه في عنف و هو يجز على اسنانه غيظا و يضم كفه التي حوّت منذ لحظات كف حمزة و ضرب بها ظهر المقعد المقابل له في غيظ هامسا :- الحساب قرب .. الحساب يجمع يا هوارية ..
"
107	"تعالت الزغاريد لتملاء اجواء السراىّ بهجة .. فانتفض مهران على فراشه فزعا.. و استغفر ربه وهو يمسح وجهه بكفه يطرد ما بقى من اثر للنوم وقد تذكر ان بالامس كان زفافه .. فأبتسم ساخراً وهو يجول ببصره فى ارجاء الغرفة باحثا عن تلك المزعومة المسماه فرضا عروسه ..لم يبصرها من موضعه فأخذه القلق لينهض فى تثاقل باحثا عنها فى عتمة الحجرة التى لم يدخلها نور الصباح بسبب الستائر الثقيلة التى تحجب الضوء و التى تحرك من موضعه ليفتحها فوطئت احدى قدميه قماش مخملى جعله يتوقف متوترا...
"
108	"تراجع خطوة للوراء و انحنى قليلا يتبين ما هذا .. ليفاجأ بتسنيم تنام فى فستان عرسها .. تفترش مصلاه .... رق قلبه لحالها و هى تتوسد ذراعيها المتشابكين و الدموع جافة على وجنتيها التى غطى جزء منهما القماش الناعم  الشفاف لطرحتها ..و استدار رداءها الملائكى حولها يحيطها كبتلات زهرة ندية ..
"
109	"خُطف قلبه من جديد . واعترف انه لا قبل له بالقسوة عليها .. واعترف ايضا انه لا قبل له بالعفو فى نفس ذات الوقت ..
"
110	"انه يتمزق ما بين رغبتى القسوة  عليها والعفو عنها ...
"
111	"ارتفعت الزغاريد مرة اخرى لتوقظه من خواطره ليقف فى عزم
"
112	"وقد تغلبت رغبة القسوة ليهتف فى صوت يقطر شدة وصلابة:- جووومى
"
113	"لتنتفض تسنيم فى ذعر ... تتلفت حولها فى تيه .. واخيرا ترفع رأسها لتقابل نظراتها الناعسة نظراته القاسية .. فتدمع عيناها من جديد .. و خاصة عندما أشاح عنها بوجهه ..
"
114	"طالعها كشجرة نخيل باثقة .. تشتاق لترفع كفها تقتطف منها ثمار الحنان الناضجة التى لطالما اشتهتها.. لكن هيهات ..
"
115	"فتلك الثمار التى تمنتها ايام وليال طويلة .. و انتظرت أوان قطافها اصبحت الان بطعم الحنظل .. و مرارة العلقم ..
"
116	"قطع توارد افكارها هتافه المتحامل من جديد :- جووومى ..شكل ابوكى وامك جم برة .. ألحجى غيرى هدومك عشان انا اول ما هنزل لهم .. امك ها تطلع لك .. همى ..
"
117	"و اندفع مبتعدا للحمام يستعد للنزول .. ليتركها نهباً للأفكار من جديد .. و قد ايقنت انها فقدت مكانتها فى قلبه للأبد
"
118	"هتف حامد و هو يدخل من باب الحجرة القبلية المخصصة للضيوف يتبعه ذاك الشاب النحيل جميل الطلّة ليستأذنه حامد لدقائق و يخرج من باب الغرفة الذى يُفتح على صحن الدار ليقابل جدته سكينة و بجوارها كالمعتاد جدته بخيتة و أخيرا طلت امه كسبانة من الردهة المفضية للمطبخ ليهتف بها مؤكدا :- أما اعملى حسابك عندى ضيف ع الغدا النهاردة ..
"
119	"هتفت كسبانة متزمرة :- طب مش كنت جلت من بدرى شوية يا حامد نعملوا حاچة تليج بيه ..!!
"
120	"هتف حامد :- كل اللى ياجى من يدك خير .. و الچودة بالموچودة ..
"
121	"عادت كسبانة مرة أخرى لمطبخها لتعد ما يمكنها اعداده ليتشرف ولدها امام ضيفه بينما هتفت سكينة في فضول كعادتها :- بس هو مين ضيفك دِه يا حامد !؟.. احنا نعرفه !؟.. چه يعنى هنا جبل سابج !؟..
"
122	"هتفت بخيتة :- و انتِ ايه دخلك يا ولية .. ضيف و چاى مالك انتِ ..
"
123	"هتفت سكينة معترضة :- مش نعرفوا مين الضيف .. !؟..
"
124	"هتف حامد يوقف المعركة بين جدتيه قبل ان تبدأ و تصل لمسامع الضيف بالداخل :- دِه واحد زميلى من ايّام الثانوية العامة يا ستى .. بس انى دخلت زراعة و هو دخل هندسة ..
"
125	"خرجت في تلك اللحظة كسبانة تحمل صينية حاملة ما لذ و طاب من أصناف الطعام تلقاها حامد في سعادة
"
126	"مهللا لأمه :- تسلم يدك يا ست الكل ..
"
127	"و اندفع بها لداخل قاعة الضيف لتندفع خلفه جدته سكينة متعللة بنسيان حامد لأبريق الماء و الأكواب ليتفاجأ بها داخل القاعة خلفه تماما تكاد تصطدم به..
"
128	"تنحنح في احراج و هي تضع الإبريق و الأكواب على احدى الموائد متطلعة للشاب الضيف في نظرات نافذة و هتف حامد معرفا :- عبدالله .. دى ستى سكينة .. ام ابويا چاية ترحب بيك ..
"
129	"نهض عبدالله في تأدب مادا كفه في وداعة ملقيا التحية .. تقبلت سكينة تلك اليد الممدودة في توجس عجيب و هي تتطلع لملامح ذاك الوجه كالبلهاء ..
"
130	"و أخيرا طردت شرودها هاتفة في تساؤل تعجب منه حامد :- انت مين يا عبدالله.!؟...واد مين هنا ف النچع ..
"
131	"تولى حامد الإجابة عن صديقه الخجول هاتفا :- عبدالله مش من النچع يا ستى .. عبدالله من نچع بعدينا ع السكة ..بن عمدته .. من نچع الحناوية..
"
132	"أسقطت سكينة كف عبدالله التي كانت ما تزل بين كفها و غاب اللون عن وجهها للحظات .. و أخيرا هتفت بصوت متحشرج و هي تهرب صوب الباب :- شرفت يا ولدى .. شرفت ..
"
133	"خرجت و أغلقت باب القاعة على حفيدها و صديقه لكن يبدو ان هناك الف باب في سبيلها لتُفتح و لا علم لديها هل هي أبواب من جنة ام أبواب من جحيم..!؟..
"
1	"وصل حمزة لفيلا عمه بالإسكندرية
"
2	"ليتلقفه الأخير مرحبا في تهليل:- بجى دِه الأسبوع اللى جلت هتغيبه عشان المشروع و زيارة سيد العشماوى!؟ طولت الغيبة يا حمزة..
"
3	"هتف حمزة و هو يجذب نفسه من بين أحضان عمه هاتفا:- و الله يا عمى الأمور مكنتش تمام هناك و مكنتش جادر اسيبهم.. ما انى حكيت لك ع التليفون كل اللى چرى..
"
4	"تنهد زكريا في تعجب:- اه و الله.. كله كوم و حكاية يونس دى كوم تانى..
"
5	"و استطرد زكريا و هو يسحب بن أخيه لداخل الفيلا:- يعنى موضوع حامد عادى.. واحد اتجدم يخطب واحدة و اترفض.. لكن موضوع يونس دِه و ابوه العمدة اللى ظهر فچأة و لا كان ع البال و لا ع الخاطر..
"
6	"هتف حمزة متحسرا:- و الله يا عمى لو تشوف ابويا ما تعرفه.. على طول ساكت و شارد و كنه مش ف الدنيا..
"
7	"هتف زكريا في حزن:- لا حول و لا قوة الا بالله.. ربنا يهديه للصواب.. القرار اللى مطلوب يخده مش سهل برضك.. دِه حمل تجيل و شيلة عايزة چبل.. انى كلمت يونس و جالى على تفاصيل كَتير حكتهاله الحاچة سكينة..
"
8	"و كان محتار و تايه.. و مش مصدج أصلا اللى بيحصل.. و لا عارف يرسى على بر.. يروح لأبوه و يتحمل يشيل اسمه بكل اللى ليه و اللى عليه و لا ينسى و لا كنه سمع و لا عرف حاچة!؟..
"
9	"هتف حمزة:- ولساته على حيرته يا عمى و الله.. و انا مجدرتش اتاخر اكتر من كِده عليك.. سامحنى معلش..
"
10	"هنا هتفت هدير التي دخلت في زوبعة كعادتها:- لا مفيش سماح.. بجد زعلانة.. انا كنت متخيلة انك هاتحضر خطوبتى.. و كنت كمان هقولك تجيب تسبيح معاك.. ينفع كِده يا واد عمى!؟..
"
11	"ابتسم حمزة في رزانة غاضا بصره كالعادة:- عندك حج تزعلى بس و الله الظروف معلش.. تتعوض ف الفرح و ساعتها ابجى اچيب تسبيح.. ما يمكن نكون اتچوزنا احنا كمان..
"
12	"هتف زكريا فرحا:- إنتوا حددتوا ميعاد فرحكم يا حمزة.. !؟
"
13	"هز حمزة رأسه نافيا:- لاه يا عمى.. لسه محددناش.. بس بالتجريب كِده..
"
14	"هي بس تخلص الكام شهر اللى باجيين لها و نحدد نهائي بإذن الله.
"
15	"هتف زكريا:- على خيرة الله.. ربنا يتمم لكم كلكم على خير.. حازم برضك مستنى نهلة تخلص اخر سنة عشان تجدر تتنجل معاه الصعيد.. ربنا يهنيكم يا رب..
"
16	"هتفت زينة مرحبة وهى تهبط الدرج لبهو الفيلا:- اهلًا.. اهلًا.. حمدالله ع السلامة يا حمزة..
"
17	"نهض حمزة ملقيا التحية في تأدب:- الله يسلمك يا مرت عمى..
"
18	"سألت في مودة:- اخبارهم ايه ف البلد.. يا رب يكونوا كلهم بخير.. !؟
"
19	"اكد هاتفا:- الحمد لله.. كلهم بيسلموا على حضرتك و نفسهم تشرفينا هناك..
"
20	"أكدت زينة في محبة:- اكيد هايحصل.. انا سامعة عن اخبار افراح قريبة.. ربنا يتمم لك على خير يا حمزة.. و يسهل كمان لحازم.. و الهانم دى اللى لسه بتقول يا هادى..
"
21	"و شكلها لسه مطولة معانا شوية..
"
22	"قهقه زكريا هاتفا:- مين دى اللى تطول!؟.. دى هتچوز جبلهم كلهم.. و ابجى شوفى..
"
23	"ابتسم حمزة و ضحكت زينة على تعبيرات وجه هدير الطفولية و التي زمت ما بين حاجبيها في ضيق هاتفة:- قصدك ايه يا سى دادى.. انا مستعجلة ع الجواز و كده!؟..
"
24	"اكد زكريا مشاكسا:- اه مستعچلة.. عريسك چاى على ملا وشه نجول له طب تخلص الكام شهر اللى فاضلين لها ع التخرچ و هو يجول لاه.. نخطب و بعد التخرچ الچواز.. و انتِ متبعاه.. صح و لا لاااه!؟..
"
25	"قهقهت هدير هاتفة:- الصراحة.. ااه.
"
26	"ليضحك زكريا و زينة على صراحتها بينما ينظر لها حمزة نظرة جانبية لم يتبعها بأخرى و تمنى من صميم قلبه ان يكون عريسها المختار على قدر كبير من الطيبة و التفهم حتى يستطع ان يتعامل مع كل هذا الكم من البراءة الذى تتحلى به ابنه عمه العزيزة تلك و التي ظن يوم ان رأها انها كتلة من الغرور و الكبر و لم يكن يدرك انها المادة الخام للبراءة.. ألقى نظرة أخيرة عليها و هي تشع بشر و سعادة و ابتسم بدوره بشكل لا ارادى على مظهرها الملائكى و تمنى لها من صميم قلبه السعادة..
"
27	"تعالت صرخات حسام على غير عادته في ولده البكر داخل دارهم بعد ان سقطت سندس فاقدة وعيها و استأذن عريسها المزعوم مضطربا و ألقى عاصم بباسل خارج السراىّ ليلحق به كل من امه و ابيه ..
"
28	"كانت ثورته مزيجا من الغيظ و القهر و الغضب و العجب على ذاك الجنون الذى قام به ولده في دار خاله و امام ضيوفه..
"
29	"صرخ حسام من جديد:- انت اتهبلت رسمي.. لااااه.. دِه انت اتچننت..
"
30	"كيف تعمل اللى عِملته دِه!؟.. ما هي كانت جدامك طول السنين اللى فاتت دى كلها.. ليه مجلتش انك رايدها.. ليه ما اتكلمتش و لا حتى لمحت ليا و لا حتى لأمك كنّا جسينا نبضهم.. لكن تخش بسلاحك على عريسها جدام ابوها و اخوها ف جلب دارهم.. !!.. لاااااه.. دِه چنان رسمي.. و والله لو كانوا طخوك عيارين ما كان حد لامهم و لا كان ليك عنديهم دية..
"
31	"كانت سهام تسمع صراخ زوجها المحتقن قهرا و غضبا و لم تستطع ان تفوه بكلمة دفاعا عن ولدها و قرة عينها فهى تعلم علم اليقين ان كل ما ذكره زوجها صحيح و لا يقبل المناقشة و ان ما فعله عاصم و تركه باسل يخرج مطرودا من السراىّ بهذا الشكل ما هو الا كرم اخلاق منه متذكرًا انه بن اخته الوحيد.. اخته التي ظل محتفظا بخاطر لها و لم يتعد على ولدها في وقت ان فعل.. لن يلومه لائم..
"
32	"تطلعت سهام من بين دموعها لولدها الذى كان يقف في وسط الدار مطأطئ الرأس شاردا و كأنه لا يع ما يحدث حوله.. تمزقت اشفاقا و حزنا على حاله.. هي وحدها تدرك ما يمور بقلب ولدها من مشاعر تجاه ابنة خاله منذ زمن بعيد.. هي وحدها تدرك ان قلبه لم ينبض الا لها و لن يعشق سواها..
"
33	"هي وحدها التي تستشعر مدى الألم الذى كابده ليوئد حبها في قلبه.. و ما زال يكابده حتى تلك اللحظة..
"
34	"سالت دموعها تباعا شفقة على وليدها و حال قلبه النازف.. و تنبهت عندما همس باسل بصوت متحشرج:- انى بحبها.. و محدش هيتچوزها غيرى.. و هعمل اللى عِملته دِه تانى و تالت.. يا يموتونى.. يا يچوزهالى...
"
35	"شهقت سهام رغما عنها و هي تسمع اعترافات ولدها الذى ناء بحمل عذابات قلبه فقرر الاعتراف بها دفعة واحدة.. بينما هتف حسام بصوت رزين خفت منه نبرات الثورة و الغضب اشفاقا على حال ولده و ربت على كتفه في تعاطف:- و ماله.. يبجى كان تطلبها بالأصول.. تطلبها ذى الناس.. و يا توافج يا ترف...
"
36	"هتف باسل صارخا و مقاطعا ابيه :- لاااه.. مش هستحمل ترفض.. مش هجدر اسمع كلمة لاااه منيها.. انى عارف انى مش جد المجام.. انى يا دوب واخد معهد سنتين و هي أستاذة بتحضر دراسات عليا.. كنت بصبِر نفسى و اجول اهى جدامى.. ممكن ف يوم تكون ليا.. لكن لما عرفت انها ممكن تضيع من يدى مستحملتش.. و مش هسيبها تضيع من يدى..
"
37	"و اندفع باسل خارج دار التهامية لتنتفض خلفه سهام صارخة و من ورائه هتف ابوه متسائلا في قلق:-طب انت رايح فين دلوجت!؟.. احنا ف نصاص الليالى..
"
38	"هتف باسل دون ان يلتفت اليهما حتى و قد عزم امره الا يعود الا وقد تأكد انها له:- مش بايت ف الدار و م الفچر هرچع السرايا.. هطلبها من خالى عاصم.. و يا ارچع بالموافجة يا مش راچع من أساسه..
"
39	"انتحبت سهام في لوعة و هي تستند على كتف زوجها هاتفة:- هتسيبه يا حسام يروح لخاله ف الحالة دى.!؟..
"
40	"ربت حسام على كتفها مطمئنا:- متخافيش.. عاصم بيعز باسل كنه مهران او ماچد.. دِه ولده و مش ممكن يأذيه.. ربنا يعديها على خير..
"
41	"هتفت سهام متضرعة:- يااارب..
"
42	"تقدم حازم يجلس بجوار حمزة على تلك الأرجوحة فى حديقة الفيلا الخلفية التى كانت تعد حديقة خاصة لجناح حمزة.. هتف حازم متنهداً:- سلام عليكم.. كيفك يا واد عمى!؟..
"
43	"ابتسم حمزة هاتفا:- تمام يا واد عمى.. بس جولى.. كنت غايب فين طول النهار و چاى ف نصاص الليالى.. !؟
"
44	"تنهد حازم من جديد:- كنت مع نهلة يا سيدى.. كل شوية تتصل.. انت مش بتيجى.. انت مش بتنزل اجازة.. بقالى فترة مشفتكش.. هى عندها حق طبعا بس غصب عنى ضغط الشغل مش مخلينى عارف أجى إسكندرية.. لكن قلت انزل يومين كده بسرعة..
"
45	"هز حمزة رأسه متفهما ليسأل حازم مستفسرًا:- و انت.. مش المفروض خاطب برضو !!.. لا بشوفك بتقول انزل اشوف خطيبتى و لا حتى بقفشك بتكلمها!؟.. ايه متخاصمين!؟..
"
46	"ابتسم حمزة هاتفا:- لااااه.. بس عندينا الأمور دى غير.. يعنى مينفعش اكلمها عمال على بطال و لا ازورهم كل شوية.. يعنى الدنيا محكومة اكتر.. و بعدين ما انى كنت هناك من مدة صغيرة..
"
47	"هتف حازم بسؤال مباغت حتى عليه هو نفسه و صورة تسبيح بشقاوتها المعتادة تقفز رغما عنه لمخيلته :- بتحبها!؟..
"
48	"انتفض حمزة كأن السؤال فاجأه و كأنه لم يفكر فى ان يسأله لنفسه من قبل او حتى لم يخطر بباله لتكون إجابته حاضرة بذهنه و اخيرا همس لابن عمه بصدق:- يعنى ايه!؟.. انى معرفش يعنى ايه حب.. و لا حتى بعترف ان فى حاچة اسميها حب من اساسه.. و لو فى.. مش عايز اجابلها لإنى شفت ممكن تعمل ف الناس ايه..
"
49	"قال حمزة كلماته الاخيرة و هو يتذكر ما حدث لأخيه حامد بعد ما تم رفضه من والد حبيبته..
"
50	"ابتسم حازم رابتا على كتف حمزة هاتفا فى تأييد:- انا كمان مش بعترف بحاجة اسمها حب.. و برضو لو كان موجود فعلا مش عايز اعرفه و لا أقابله لأنى زيك سمعت ممكن يعمل ايه ف الناس..
"
51	"و تذكر حازم ما كانت خالته نعمة تقصه عليه من حكايا عن مدى عشق ابيه لأمه بدور و كيف كان حاله ما ان فاتته و رحلت..
"
52	"هتف حازم فى سرعة قاطعا استرسال خواطره:- الحمد لله يا حمزة.. اخيرا لقيت حد زيي ف الدنيا لحسن انا كنت بدأت احسن انى شخص مش طبيعى.
"
53	"ابتسم حمزة مؤكدا:- لااه متجلجش واد عمك معاك.. مفيش احسن من ان جلبك يبجى ف يدك.. لا حب و لايحزنون..
"
54	"هتف حازم بدوره رابتا على كتف بن عمه مدعما:- انت صح.. قلبى ف ايدى و سيد نفسى..
"
55	"كان كل منهما واثق انه سيد نفسه و ان قلبه ملك يديه و لم يكن يدرك كلاهما ان للأقدار شأنا اخر و ان للقلوب احوال فهى مرهونة بين إصبعين من يد الله يحركها كيفما شاء... فسبحانه مقلب القلوب..
"
56	"طرقات على باب حجرة الحاجة فضيلة و كالعادة لا اجابة لتدخل ثريا مستأذنة بصوت مرتفع مما استرعى انتباه فضيلة لترفع رأسها مستفسرة عن القادم اليها فى تلك الساعة من النهار.. هتفت فضيلة فى سعادة:- اهلًا بالجمر.. تعالى ادخلى..
"
57	"ابتسمت ثريا لذاك اللقب الذى تطلقه الحاجة فضيلة عليها..
"
58	"هتفت ثريا بابتسامة :- امر بالستر يا حاچة ..
"
59	"انفجرت فضيلة ضاحكة و ثريا تجلس بالقرب منها:- ليه.!؟ دِه انتِ جمر اربعتاشر كمان..
"
60	"ربتت ثريا على كف سيدتها العجوز فى محبة هاتفة:- تسلميلى يا حاچة..
"
61	"هتفت فضيلة:- تسلم لى عيونك يا باشمهندسة.. هااا.. جوليلى بجى ايه اللى جابك لحدى ف الساعة دى!؟
"
62	"مش بعادة..
"
63	"طرقت ثريا رأسها قليلا و اخيرا تنهدت هامسة:- الباشمهندس اللى كنت حكيت لك عليه.. فكراه!؟.. اللى كان چاى يشارك عاصم بيه و زكريا بيه ف مشروع هنا جريب..
"
64	"هزت الحاجة فضيلة رأسها مؤكدة:- ايوه افتكرته.. الباشمهندس الحليوة بتاع مصر.. ماله دِه!؟..
"
65	"هتفت ثريا ممتعضة:- حليوة مين يا حاچة.. و لا حليوة و لا حاچة.. عادى يعنى..
"
66	"هتفت فضيلة مشاكسة:- انى جولت انه حليوة.. يبجى حليوة..
"
67	"قهقهت ثريا:- خلاص يا حاچة و احنا نجدر نعارضك برضك.. نمشيها حليوة.. اى إضافات تانية.!؟..
"
68	"هتفت فضيلة ضاحكة:- لاه.. هو كفاية عليه كِده.. المهم ماله الحليوة بجى!؟..
"
69	"ابتسمت ثريا و حكت لها ما حدث فى غرفة مكتب عاصم و عرض سيد لها بالعمل فى فرع شركته هنا
"
70	"مما استرعى انتباه فضيلة لتهتف مستفسرة:- و انتِ جبلتى!؟.. و لا ايه!؟..
"
71	"هتفت ثريا:- ما هو دِه اللى جيتك فيه يا حاچة.. انتِ ايه رأيك!؟.. اجبل و لا اخلينى بعيد و انتبه للكام شهر الباجيين ع التخرچ يمكن ربنا يسهلها و اتعين فى سلك التدريس ف الچامعة!؟.. هى فرصة ممكن متتعوضش و حلم بالنسبة لأى خريچ و خصوصى للى ذى حالاتى.. واهو كمان اساعد ابويا ع المعايش بجرشين.. انت ايه جولك يا حاچة!؟.. دِه عايزنى ارد عليه اخر النهار جبل ما يرچع ع القاهرة..
"
72	"همهمت الحاجة فضيلة دلالة تفكير عميق استغرق فترة من الصمت حتى هتفت فى هدوء:- بصى يا بتى.. انت واعية معزتك عندى كيف.. و اللى هجولهلولك دِه كنى بجوله لسندس بت ولدى..
"
73	"اكدت ثريا:- معلوم يا حاچة.. معلوم..
"
74	"استطردت فضيلة:- انتِ بتجولى لسه كام شهر ع التخرچ.. و هو عايزك ف الشركة هنا.. خلاص انتِ تروحى الكام شهر دول و تشوفى الدنيا فيها ايه بس متجصريش ف چامعتك و هو ذى ما جلتى مش هاياجى كَتير.. عچبتك الحال و لجيتى ف الشغلانة اللى يريحك و يرضيكِ يبجى ع البركة كملى.. ماكنيش.. يبجى اديكِ خدتى فكرة و خليكِ ف الچامعة و طريجها و شوفى حالك فيها.. هااا.. ايه جولك!؟..
"
75	"انحنت ثريا تلثم كف الحاجة فضيلة فى محبة و امتنان هاتفة:- و هو فى بعد جولك يا حاچة ربنا يخليكِ لينا..
"
76	"ربتت فضيلة على كتف ثريا قائلة:- انى عارفة ان دِه اللى فكرتى فيه يا باشمهندسة.. دِه انتِ عجلك يوزن بلد.. بس انتِ كنتِ محتاچة تسمعيها من حد تانى عشان ترتاحى..
"
77	"ابتسمت ثريا لأن الحاجة فضيلة كانت تفهمها على حق و تدرك دواخل نفسها كأنها تراها...
"
78	"همست ثريا متأهبة للمغادرة :-.. اسيبك يا حاچة تستريحى و اروح انى اشوف حالى..
"
79	"تمددت فضيلة على فراشها بغية الحصول على قسط من الراحة و قد حان وقت قيلولتها المعتادة و همست ناعسة:- روحى يا بتى.. روحى..
"
80	"خرجت ثريا من حجرة الحاجة فضيلة و قد عزمت امرها على الموافقة على عرض سيد العشماوي..
"
81	"و العمل لديه فى الشركة المشتركة بينه و بين زكريا الهوارى...
"
82	"هتفت نعمة بوهن من على فراشها منادية شيماء التي جاءت اليها مسرعة ملبية ندائها كالعادة:- نعم ياما.. عايزة حاجة!؟..
"
83	"نهضت نعمة متوكئة على أطراف الفراش و شيماء تحاول منعها لتنال قسطا من الراحة و لا تغادر فراشها
"
84	"حتى لا ينخفض ضغطها كالمعتاد مؤخرا و تفقد وعيها..
"
85	"هتفت نعمة بعد ان وصلت لأقرب مقعد في الردهة الواسعة بقلب شقتها مؤكدة:- بقولك ايه يا شيماء..
"
86	"تنبهت شيماء في اهتمام:- نعم ياما..
"
87	"استطردت نعمة:- انت الليلة دى تعملى حسابك انت و جوزك تطلعوا بقى شقتكم.. كفاية عليكم قووى كده..
"
88	"ردت شيماء في اضطراب:- كفاية ايه ياما.. احنا ف ايه و لا ف ايه!؟..
"
89	"هتفت نعمة بصوت متحشرج تأثرا:- نادر غايب داخل ع الشهرين اهو.. و إنتوا من يوميها قاعدين معانا هنا.. كفاية بقى.. اطلعوا شقتكم.. و..
"
90	"دق الباب مقاطعا استرسال نعمة في مطالبها.. فتحت شيماء الباب ليطل منه ناصر لتهتف نعمة به:- تعال يا ناصر.. جيت ف وقتك..
"
91	"اقترب منها ناصر متسائلا:- خير ياما.. عيونى.. محتاجة حاجة!؟..
"
92	"اكدت نعمة:- اه محتاجة..
"
93	"انتفض ناصر:- عايزة ايه و انا اجيبهولك و لو كان لبن العصفور..
"
94	"جذبت كفه ليجلس جوارها هاتفة:- لااا مش عايزة لا لبن العصفور و لا لبن الحداية.. انا عيزاكوا تفارقونا..
"
95	"كرر ناصر متعجبا:- نفارقكم!؟..
"
96	"اكدت نعمة و هي تشير لشيماء التي كانت تضطرب خجلا:- اه.. انت و الهانم دى.. اطلعوا شقتكم بقى و شوفوا حالكم..
"
97	"اضطرب ناصر في مجلسه هاتفا:- و ده وقته ياما.. خلينا معاكم اهو شيماء تخدمك و ادينا مونسينكم..
"
98	"اكدت نعمة:- لا.. شوشو هتونسنى طول النهار يا سيدى و لما ترجع انت من الورشة تلاقى مراتك ف شقتكم..
"
99	"هتف ناصر يحاول أثنائها عن ما عزمت عليه:- بس ياما..
"
100	"قاطعته هاتفة:- مبسش.. خلصنا بقى.. خد ياللاه مراتك على شقتكم و نورتونا الحبة دوول..
"
101	"اكد ناصر و شيماء تلتزم الصمت تماما غير قادرة على التفوه بكلمة:- طب نستنى ابويا و شيماء كمان تحط له العشا..
"
102	"اكدت نعمة بحزم:- ملكش دعوة بأبوك.. هعشيه انا.. ياللاه من غير مطرود.. مشفش وشكم الا الضهر.. و يا ريت مشفهوش قد يومين تلاتة كده..
"
103	"فتحت نعمة الباب و اشارت لهما معا بالصعود لشقتهما و لم يستطع اى منهما ان يتفوه بكلمة جراء إصرارها فصعد ناصر و خلفه شيماء يكاد الخجل يبتلعها ابتلاعا و خاصة عندما ابتعد عن مدخل الشقة مفسحا لها الطريق لتمر للداخل و يمر خلفها مغلقا الباب و قد اضحى كلاهما يقف كالتائه لا يعرف ما عليه قوله او فعله حتى هتفت هي أخيرا بصوت مهتز النبرات:- خالى هيقول علينا ايه دلوقتى!؟..
"
104	"تنحنح يرد في محاولة لإظهار عدم لامبالاته بالأمر:- عادى.. ابويا عارف ان ده هيحصل سواء دلوقتى او بعدين..
"
105	"صمتت و لم تعقب و لم تتحرك من موضعها لذا كان من الأفضل له اتخاذ القرار و هتف بسرعة:- تصبحى على خير.. و توجه الى احد الغرف المغلقة و فتح بابها و دخل ليغلقه خلفه متجنبا تلك الغرفة التي كانت معدة لتجمعهما كزوجين.. لاز بالغرفة سريعا حتى يبتعد عنها و عن تأثيرها الطاغ على جوارحه و خلجاته التي تنتفض في رعشات محمومة رغبة في وصل ما عاد في الإمكان...
"
106	"اما هي فما ان غاب عنها حتى تنفست في راحة و اتخذت طريقها لغرفة أخرى و كأنما الابتعاد عن تلك الغرفة كان اتفاقا غير معلن بينهما.. دخلت غرفتها المختارة و أغلقت بابها خلفها وهى لا تع ان هناك خلف احد تلك الأبواب قلبا يئن شوقا لقربها و روحا هي احوج ما يكون لدواء شاف لأسقامها.. دواء غير متوفر الا بين ذراعيها.. و يا له من دواء صعب المنال.. !!
"
107	"دخل غرفتهما مندفعا فدوما دخوله تلك الغرفة يشعره بالأسر و انه قد وقع فى شباكها و لا يستطيع الفكاك حتى يأتى النهار فيندفع هاربا بعيدا عن محياها الذى يكره و يعشق فى نفس ذات الوقت.. دخلت خلفه هى فى هدوء و اغلقت بابها خلفها.. تنهدت فى قلة حيلة و هى تدرك شعوره تجاهها و يصلها كل حس نافر منه..
"
108	"توجه للحمام يغتسل و يطيل غيابه و اخيرا خرج فى ضيق و توجه لخزينة الملابس يمد يده داخلها لذاك الركن الذى وضع به مرتبته الإسفنجية التى ابتاعها و ادخلها السراىّ فى غفلة من قاطنيها حتى يتسنى له النوم عليها ارضا بعيدا عن فراشهما المشترك.. انتزعها من مكانها الخفى فى عنف يعكس غضبا مكتوم و ألقى بها ارضا و بسطها ليتمدد عليها فى لامبالاة لوجودها..
"
109	"نظرت اليه فى حزن على ما ألت اليه حالهما و فكت رباط حجابها عن عنقها و الذى بدأ يشعرها بالاختناق و قررت الخروج للشرفة قليلا لعلها تشعر ببعض التحسن و تتركه يذهب فى نعاسه فقد تأخر فى العودة الليلة على غير العادة و ايضا جلسا فترة بالأسفل مع الجميع يتباحثا فيما بدر من باسل اخيها فى حق عريس سندس و بعدها صعدا لهنا.. تنهدت من جديد و هى تتطلع للأضواء البعيدة الصادرة من أعمدة الانارة التى تقف فى انتظام على طول الطريق الرئيسى لمدخل النجع و كأنهم حراس له يراقبون كل شاردة و واردة تخرج منه او تدخل اليه..
"
110	"جلست على ذاك الكرسى الموضوع جانبا و تاهت فى تلك الظلمة و تلك الأنوار المتفرقة هنا و هناك بطول النجع و عرضه و كأنه صورة منعكسة لمرآة السماء بنجومها الساطعة بشكل رائع تلك الليلة..
"
111	"اخرجت مسبحتها من جيب عباءتها و بدأت فى التسبيح و الاستغفار حتى بدأت تشعر بالسكينة و الدعة.. لا تعرف كم استغرقت من وقت و هى على حالها من الذكر و التسبيح الا ان هواء الفجر البارد نوعا ما بدأ يتسلل اليها فأرتعشت و قد قررت ان الوقت حان للعودة للداخل قبل ان يفكر هو فى الاستيقاظ متأهبا لصلاة الفجر كعادته..
"
112	"دخلت فى حذّر حتى لا توقظه و اغلقت خلفها باب الشرفة ليعم الظلام فتضطرب لا تع طريقها لفراشها فى تلك العتمة..
"
113	"تلمست طريقها فى حرص و تحسست موضع خطواتها قبل ان تطأه قدماها و فجأة و هى تسير بشكل موفق لهدفها ضربت قدمها قدم ما ارتفعت عن موضعها فتعسرت فيها لترتبك و لا تعلم اين سيكون موضع خطوتها التالية لتترك قدمها تختار موطئا بشكل عشوائى ليكون هذه المرة قدمه الاخرى التى تعرقلت فيها لتسقط شاهقة بصرخة مكتومة ايقظته بشكل منتفض ليجدها فى لحظة بين ذراعيه.. نظر اليها و كأنما هى هدية السماء اليه بعد طول عناء..
"
114	"كانت هى مشدوهة لا تدرك ما يحدث و هو يتطلع اليها بتلك الطريقة كالمسحور كليا و كفيه تعانقان خصرها البض و نظراته تجول على ملامح وجهها مأخوذ لا يرفع نظراته عنها كالمجذوب.. رفع كفا عن خصرها يداعب تلك الخصلات التى فرت متمردة من تحت حجابها الذى انحصر عن شعرها الغجرى.. و اخيرا جذب ذاك الحجاب فى سلاسة و ألقى به بعيدا بطول ذراعه و كأنما هو عزول حرمه رؤية ما و من يحب و انتظر لقاءه طويلا.. خلل أصابعه فى داخل تلك الجدائل المعطرة و رفعها الى وجهه يتحسسها و يتنسم عطرها حتى تشربت به روحه..
"
115	"و اخيرا تركها تتهدل و تنساب ببطء من بين أصابعه و هو يتابعها فى شغف و اخيرا سلط نظراته على محياها الذى اصطبغ كعادته ما ان يطالعها بتلك الحمرة التى تكسوه خجلا و حياءً نفذت نظراته الى عمق عينيها و قرأ بهما ما كان يتمنى قرأته طوال حياته.. قرأ فيهما احلامه و أمنياته و سنوات عمره الراحلة كلها و عشقه اللانهائي لها و دعواتها المحبة و اعترافات بالهوى لم يبح بها قلبيهما بعد.. و لكنه رأى ايضا عتاب صامت و جوى يرتعش به نبض القلب و وجع يفر من المقل و لا دواء يطيب الجرح..
"
116	"اقترب منها مأخوذاً كلية بحضورها الطاغ عن كل ما عاداه.. و انحنى ملثما جبينها الوضاء فى قبلة طويلة أودعها بعض مما يستشعره فى تلك اللحظة و بدأت هى ترتجف فى حياء لأفعاله التى ما عاد لها سيطرة عليها و لا قبل لها لتردعها و خاصة انها كانت لا تقل عنه سحرا بتلك اللحظات المختلسة من زمان خصامهما الذى طال أمده حتى جفت حنايا القلب شوقا للوصل.. لكنها كانت الأكثر إدراكا و وعيا ان تلك اللحظات نهايتها ستكون ندما و قهرا قد يباعد بينهما اكثر من زى قبل مما دفعها لتضع كفيها على صدره تحاول ان تصده عنها بوهن لا قبل لها لتضعه حيّز التنفيذ و تقصيه عنها بعد ان تمنت قربه للحظة..
"
117	"تمنت ان تراه مهران كما حلمت ان يكون و كما كانت تدرك بفطرتها كيف سيكون.. فكيف لها ان تقصى عنها حلما طال انتظارها له و هى تراه يتحقق صوب ناظريها.. !؟ و من اين لها تلك القوة و ذاك الجبروت لترفض دنوه منها و الذى كان املا بعيد المنال!؟.. انها تحبه.. بل تعشقه و تهوى كل ما يمت له بصلة..
"
118	"لازالت تتوسد كفاها البضتين صدره فى محاولة محكوم عليها بالفشل لإبعاده ليحتضن هو احد كفيها و يرفعه ليلثم باطنه فى عشق باح به حتى الثمالة.. و هنا أعلنت هى استسلامها و نكست رايات الرغبة فى ابعاده و..
"
119	"انتفض هو و كأنما لدغه عقرب و جواله يعلن عن توقيت أذان الفجر صادحا و مكبرا.. و كأنما قد أتى ذنبا و هو بالفعل أتاه.. فقد تذكر انه حرمها على نفسه بمنتهى الغباء فنهض مبتعدا و مستغفرا و هو يندفع كالمصعوق للحمام يتوضأ على عجل و يندفع فارا من الغرفة لا يرفع نظراته اليها..
"
120	"انفجرت تسنيم باكية ما ان أغلق الباب خلفه و قد شعرت بكم رهيب من المهانة و الإذلال لم تشعر بهما قط.. بكت حتى أرهقها البكاء و اخيرا نهضت لتصلى فرضها و ما ان ختمت صلاتها حتى قررت انها لابد و ان ترد له الصاع صاعين.. و لن تدعه يلهو بها مرة اخرى كيفما شاء..
"
1	"اندفع عاصم لداخل حجرته و خلفه زهرة تخلع عنها حجابها هاتفة بعد معرفتها برحيل زكريا و ابنته :- بس يا عاصم .. شفت زكريا كبر ازاى.!؟
"
2	"السن بان عليه قووى .. و خاصة بسبب موضوع رجله ده ..
"
3	"تنهد عاصم و هو يجلس على احد المقاعد رافعا قدمه على ركبته الثانية بغية التخلص من حذائه و خلعه هاتفا في تعاطف :- الله يكون ف عونه .. زكريا اللى شافه مش هين برضك ..
"
4	"اتبهدل واتسچن ظلم و جت حادثة رچليه دى چابت الاخر معاه .. هو لما جعد معاى حكالى كل حاچة بالتفصيل
"
5	"دِه كان ممكن ميرچعش يمشى تانى لولا ساتر ربك و العلاچ اللى اخد منيه سنين عشان يوصل للى انتِ شيفاه دِه .. بچد لو چبل كان اتهد من كتر اللى شافه..
"
6	"هزت زهرة رأسها موافقة دون ان تنبس بحرف بينما استطرد عاصم هاتفا :- بس شوفتى بته ..!؟..
"
7	"هتفت زهرة :- أمورة و رقيقة قووى
"
8	"هتف عاصم :- ورانى صورهم كلهم
"
9	"و احنا جاعدين عند سمية .. تشبه أمها كَتير و بيجول ان حازم فيه من امه الله يرحمها برضك ..
"
10	"صمت قليلا ثم استطرد :- و الله بفكر ناخد بته هدير لماچد .. ايه جولك !؟..
"
11	"هتفت زهرة :- يا ريت .. بس انت عارف ماجد و دماغه .. مبيعجبوش العجب ..
"
12	"اكد عاصم هاتفا :- ايوه .. على جولك هو مش ناوى ياخد من البلد برغم ان في بنات كَتير زينة .. انى عارفه زى الجرع يمد لبره .. تلاجيه حاطط ف راسه بت من بنات مصر ..
"
13	"هتفت زهرة محتجة :- و مالهم يا عاصم بقى بنات مصر ..!؟..
"
14	"انتبه انها قاهرية فقهقه و هو يقترب منها مشاكسا :- جمر.. بنات مصر جمر.. انى لو اضمن انه يكون حظه كيف حظى.. انى اللى هجوله هات لنا عروسة من هناك..
"
15	"قهقهت في سعادة هاتفة :- ربنا يرزقه ببنت الحلال اى كانت منين و لا هي مين .. المهم تكون بنت حلال ..
"
16	"هتف عاصم :- صدجتى .. و عجبال سندس ما ربنا يعدلها لها بعريسها دِه اللى جاى كمان كام يوم..
"
17	"هتفت زهرة مندهشة :- هو كلمك يا عاصم .. !؟.. مقلتليش ..!؟..
"
18	"هتف عاصم مبررا :- مجية زكريا لخفنت دماغ الواحد .. بس هو كلمنى من يومين و اتفجنا ياجى لوحده الأول
"
19	"جبل اى إتفاج نجعد معاه و لو في جبول يبجى يجيب عيلته عشان هم من بحرى مش من الصعيد ..
"
20	"هتفت زهرة مذعورة :- ايه ده !؟.. يعنى سندس ممكن تبعد عنى و تسافر معاه ..!؟.. لا متفقناش على كده يا عاصم ..
"
21	"هتف عاصم متعجبا :- يعنى شوفتيها وافجت و خلاص چوزناها..!؟.. لما يبجى ياجى و نجعد و نتفاهموا نبجوا نشوفوا ايه اللى فيها ..
"
22	"تنهدت زهرة بعدم راحة و همست بهدوء :- عندك حق .. نستنى بس نشوف هي أصلا هتقبله و لا ترفضه زى كل عريس يجلها ..
"
23	"هز عاصم رأسه موافقا و هو يهم بدخول الحمام استعدادا للنوم ...
"
24	"هتف ماجد في شقاوة متحدثا على الهاتف :- عيد سعيد .. و لبس جديد.. و عمر مديد يا كحك العيد ..
"
25	"انفجرت محدثته ضاحكة على الطرف الاخر هاتفة في دلال :- بطل بكش بقى يا ماجد كنت فين الفترة اللى فاتت دى و جاى تكلمنى دلوقتى تعيد عليا بعد العيد ما خلص ..!؟..
"
26	"هتف صادقا يبرر غيبته :- اعمل ايه بس يا نرمين ..!؟.. معرفتش اخلص من اخوكى اللى لازق لى على طول الا النهاردة .. و ماشى ثلاثة كيلو ف عز الشمس عشان اعرف أوصل لمكان يلقط شبكة ..
"
27	"هتفت غير مصدقة :- معقول ..عملت ده كله عشان تسمع صوتى ..!؟..
"
28	"هتف ماجد في عشق :- و اعمل اكتر من كده كمان .. خلصى بقى كليتك يا بنتى انا عايز اجى اخطبك النهاردة قبل بكرة و لولا انى عارف من منير ان باباكِ رافض اى ارتباط الا لما تخلصى كنت جيت من بدرى .. و كمان الصراحة مش حابب أخبى على منير اكتر من كده .. ببقى حاسس انى مش راجل و انا بعمل كده من ورا ضهره ..
"
29	"تنهدت هي هامسة :- عندك حق يا ماجد بس نعمل ايه ف تحكمات بابا.. هانت .. كلها السنة دى و اخلص يا سيدى .. المهم انك وحشتنى قووى ..
"
30	"هتف ماجد في لهفة :- صحيح ..!؟
"
31	"أكدت بدلال :- طبعا و الا مكنتش قلتها لو مش حساها ..
"
32	"هتف مشاكسا :- طب وحشتك قد ايه!؟.. اعترفى..
"
33	"قهقهت و لم تجب امعانا في دلالها مما دفعه ليهتف في هيام :- بحبك يا نرمين ..!؟..
"
34	"همست متسائلة :- قد ايه ..!؟..
"
35	"رد مغيظاً إياها مازحا :- قد ما بحب الكحك بسكر يا بسكوتة ..
"
36	"قهقه فهتفت بغيظ :- بقى كده يا ماجد
"
37	"متكلمنيش تانى ..
"
38	"هتف بإسمها في وجد :- نرمين ..
"
39	"همهمت :- هااا ..
"
40	"همس :- متنسيش الساعة ١٢..
"
41	"همست بحب :- مش ممكن أنسى ..اول ما الساعة تدق ١٢ بالليل ببعت لك كلمة بحبك ..
"
42	"همس بعشق :- بتوصلنى بالثانية ..
"
43	"و تنهد في ضيق و هو يقول :- انا مضطر أقفل و أرجع الوحدة ضرورى .. خلى بالك من نفسك ..
"
44	"لا اله الا الله ..
"
45	"هتفت بدورها :- و انت كمان خلى بالك من نفسك و من منير .. لا اله الا الله ..
"
46	"أغلق كلاهما الهاتف على أمل اللقاء عند دقات الساعة الثانية عشرة مساءً بتوقيت الحب ..
"
47	"صرخت شيماء فى غل و هى تضع تلك الملابس المتسخة بالشحوم و الزيوت امامها فى طبق بلاستيكى ضخم ملأته بالماء الساخن و الصابون و جلست على ذاك الكرسى الخشبي المنخفض فى قلب الحمام تحاول ازالة تلك الشحوم من ملابس ناصر .. كان قد فاض بها الكيل و فقدت ما تبقى من عافيتها فى محاربة تلك الأوساخ لتهتف فى حنق بصوت عال لأمها فى المطبخ الذى يفصله عن موضعها مسافة ثلاثة اقدام :- هو فى ايه بقى!؟ انا هلكت ..ما حد يقول للباش مهندس ان كده كتير .. ما يلبس العفريتة و هو بيصلح عربياته بدل هدة الحيل فى دعك هدومه بالشكل ده..
"
48	"هتفت نعمة مؤكدة :- ما انتِ عرفاه .. مش بيحب يلبسها .. يعنى هو ده جديد على ناصر ..!!.. طول عمره كده ..
"
49	"هتفت شيماء فى امتعاض :- و الله ده ظلم بقى .. يشوف له حد يدعك هدومه اللى طلعت روحى دى..
"
50	"هتف ناصر بصوته الجهورى و قد وصل له صوت اعتراضاتها منذ دخل من باب الشقة ليقف امام باب الحمام حيث تجلس :- خير !؟.. الكونتيسة مش عاجبها هدومى و الزيت اللى فيها ..!؟.. نجيب مين بقى يدعكهم يا خيبتها ..
"
51	"ابتلعت ما بقى من اعتراض بحلقها و هى تخرج غليلها فى المزيد من دعك ملابسه التى ودت لو ألقت بها من اقرب نافذة .. و ياحبذا لو تبعتها بصاحبها .. هدأ ذاك الخاطر من حنقها قليلا و ما ان همت بالنهوض من امام ذاك الطشت البلاستيكي و قد أنهت ما كان عليها تنظيفه بعد ان أدمت كفيها .. لتجد فجأة ناصر يقف على اعتاب الحمام حاملا بعض من ملابسه التى يبدو انه خلعها لتوه و ارتدى اخرى نكاية بها و دفع بها فى غيظ تجاه الطبق الذى كان يمتلئ ماء به بعض المنظفات هاتفا :- خدى دوول كمان .. اهو تنشفى شوية .. و استطرد ساخرا يلوح بكفه بجانب جبهته فى تحية عسكرية :- و لما تغسلى هدومى بعد كده تبقى تضربى لها تعظيم سلام ..
"
52	"ضربت شيماء فى غيظ الماء ذو الرغوة بكفيها ليتناثر على جانبى الطبق و يشملها غير قادرة على الإتيان بحرف رغم انها تكاد تموت غيظا و قهرا...
"
53	"هتف ناصر و هو يراها تعبر عن غضبها بهذه الطريقة :- ايه ..!؟. شايفك مش مبسوطة برضو .. طب اروح اجيب باقى الهدوم بقى ..
"
54	"هنا صرخت شيماء فى قهر :- أماااا
"
55	"هتفت نعمة تساندها :- أعتقها بقى يا ناصر خلاص ..
"
56	"هتف ناصر :- عشان خاطرك انت بس ياما .. لكن و الله اسمعها تانى مش عاجبها هدومى ما هايحصل طيب ..
"
57	"و اندفع عائدا لحجرته .. و ما ان تأكدت شيماء انه غادر بالفعل حتى ألقت بملابسه فى اتجاه عتبة باب الحمام حيث كان يقف منذ لحظات مما دفع نعمة لتنفجر ضاحكة ..
"
58	"اندفع مؤمن لأحضان امه التي استقبلته فاتحة ذراعيها بشوق جارف لفلذة كبدها الغائب منذ فترة ليست بالطويلة لكنها كذلك من وجهة نظرها كأم تفتقد وليدها المقرب لقلبها و الأحن عليها من بين أخواته ..
"
59	"جذبته في سعادة لطاولة الطعام الموضوع عليها ما لذ و طاب هاتفة:- انى و ايمان من الفچر بنحضر لك كل الأكل اللى عتحبه يا عين امك ..
"
60	"ابتسم مؤمن و هو يتخذ موضعه على الطاولة هاتفا في محبة مقبلا يدها امتنانا :- تسلم ايديكم يا ست الكل .. و بعدين ايه كل دِه .. كَتير .. و الدنيا مش ناجصة مصاريف ياما عشان دروس الثانوية بتاعت ايمان ..
"
61	"هتف ماهر الذى ظهر اعلى الدرج هابطا إياه منضما لهم على طاولة الطعام في سخرية :- كل بس و متجلجش .. الخير كَتير .. امك اتفتحت لها طاجة الجدر ..
"
62	"هتف مؤمن غير مستوعب لما يقصده أخيه :- جصدك ايه ..!؟.. طاجة جدر ايه اللى بتتكلم عنيها ..!؟.. ستى أديتكم حاچة من ورث ابوى ..
"
63	"انفجر ماهر مقهقها وهو يلوك قطعة لحم بين انيابه :- ستك ام ابوك ..!؟.. ليييه .. لهو الحداية بتحدف كتاكيت..!؟.. دِه خالك زكريا اللى عاود من غيبته يا سيدى ..
"
64	"هتف مؤمن بسعادة :- عن چد !!.خالى زكريا رچع .. وايه عامل !؟
"
65	"همت سمية بالحديث الا ان ماهر قاطعها هاتفا :- عامل بيه و لا بتوع الأخبار .. و شكله الدنيا مزهزة معاه ع الاخر .. دِه أدى لأمك مبلغ منتحصولش عليه ف سنة بحالها و جالها هايبعت زييه كل شهر عشان طلباتنا .. تبجى طاجة الجدر اتفتحت و لا لاااه .. و لا الحوچة لورث ابوك و لا لغيره ..
"
66	"هتفت سمية و هي تنظر لولدها البكر شذرا :- إيوه هو هايبعت فلوس كل شهر عشان مصاريفنا ..بس جال برضك انه لو عايز تكمل علامك تكمله و هو هيساعدك و كمان هيعمل لك مشروع تسترزج منيه و هيساعد مؤمن يتوظف بعد خلصانه الچيش يعنى البعيد يفهم ان اللى بيبعته دلوجت مش على طوول .. لحد ما تشدوا حيلكم و توجفوا على رجليكم و بعدها كل واحد فيكم يشيل حاله ..
"
67	"امتعض ماهر و لم يعقب بينما هتف مؤمن مؤكدا :- معلوم ياما .. هو دِه الكلام الموزون .. هو احنا هنفضلوا عالة على الراچل طول عمرنا .. كتر خيره انه هيساعد من الأساس ..
"
68	"هتفت ايمان بدورها :- صدجت يا مؤمن .. دِه انى لو أطول اشتغل و مكلفش حد حج دراستى لأعملها ..
"
69	"هتف ماهر محتجا :- مبجاش الا انتِ كمان اللى تعملى لنا فيها ام كرامة ..
"
70	"صمتت ايمان على مضض الا ان مؤمن طيب خاطرها بربتة حنونة على كفها اسفل المائدة ..
"
71	"انتفض ماهر تاركا الطعام في اتجاه باب الدار ليهتف مؤمن خلفه :- على فين يا ماهر .. مش هتجعد معاى شوية .. انى اجازتى يا دوب مش محصلة يومين..!؟
"
72	"هتف ماهر و هو يهم بغلق الباب خلفه:- هنجعد .. ارچع بس من مشوارى و نسهر طول الليل سوا ..
"
73	"أغلق الباب ليعم الصمت للحظات حتى قطعته امه سمية هاتفة في ضيق:- تسهر مع اخوك طول الليل .. كيف و انت طول الليل مع الغوازى و مبتاجيش الا وش الصبح .. !؟..
"
74	"هتف مؤمن مؤنبا امه بنظراته حتى تنتبه لوجود ايمان و إمساك لسانها عن ذكر ما لايليق في حضرتها:- ياما .. مش وجته ..
"
75	"تنهدت في حسرة و تناولت قطعة لحم لاكتها بغيظ حتى تخرس نفسها عمدا عن الشكوى من ماهر لأخيه بينما ربت مؤمن على كتف ايمان التي نكست رأسها في حزن على حال اخيها الأكبر و هتف في محبة :-ايه الچميل مبياكلش ليه ..!؟.. لااااه دِه انتِ ثانوية عامة و دى عايزة تركيز و مچهود .. كلى يا منمن ياللاه و الا و الله ما دايج الاكل اللى طلع عينكم ف عمايله دِه ..
"
76	"ابتسمت في سعادة هاتفة :- حاضر هاكل .. بس خد كل دى من يدى..
"
77	"تناول من كفها قطعة اللحم و هتف في مرح وهو يندفع للطعام بشهية:- واااه
"
78	"دِه انى كنت چعان و انى مش واخد بالى ..
"
79	"بدأ الجميع في تناول الطعام بروح يغلب عليها المرح و السعادة و خاصة مع تلك القصص و النوادر التي يقصها مؤمن عما يحدث بين اقرانه في معسكر التجنيد و كذلك رحيل ماهر الذى يعد وجوده مصدر شقاء و تعاسة ..
"
80	"استيقطت كالعادة و اول ما طالعته هو جوالها الذى لا يفارق يدها ليل نهار و بدأت في تصوير نفسها بكل الأوضاع الممكنة لتضعها على مواقع التواصل الاجتماعي لصديقاتها .. و لكنها توقفت عندما أتتها رسالة ما مجهولة المصدر فتحتها في تعجب .. اعتقدت انها مرسلة بالخطأ كما هو وارد .. لكنها استمرت في القراءة لتنتفض شاهقة في فزع و هي تتطلع لتلك الرسالة من جديد و تحاول ان تع كل حرف من حروفها ..
"
81	"فتحت ذاك الرابط المرسل مع الرسالة لتشهق بمزيد من الزعر و تبدأ في الصراخ و النحيب .. فعلى ذلك الرابط وجدت صورها كلها التي كانت تنشرها على بعض التطبيقات و التي تعتقد انها محمية و غير قابلة للنشر منشورة و بأوضاع مخلة جعلتها تكاد تفقد وعيها .. ان من يتطلع لتلك الصور يتأكد انها صور تم تركيبها بتقنية الفوتوشوب لكن كيف يمكنها إقناع من يراها بذلك .. ستُفتضح و تُدمر سمعتها .. و تذكرت كيف سيكون رد فعل باسل اخيها او حمزة خطيبها على تلك الصور التي لو تم نشرها فلن يكفيهما وأدها حية للتخلص من عارها ..
"
82	"بدأت في النحيب من جديد غير قادرة على التفكير او اتخاذ قرار يمكنه ان ينفذها من ذاك الحقير الذى يبتزها..
"
83	"و أخيرا دخلت عليها تسنيم الغرفة لتُصدم بأختها المنهارة بهذا الشكل
"
84	"فتندفع اليها في لوعة هاتفة :- وااه.. ايه في يا تسبيح !؟.. ليه البكا ده كله!؟..ايه اللى حصل .. !؟..طمنينى.
"
85	"دفعت تسبيح جوالها لكف تسنيم و لازال نحيبها تعلو وتيرته و تزداد ألما و قهرا لتشهق تسنيم بدورها و هي تضع كفها على فمها في صدمة ..
"
86	"و أخيرا هتفت تسبيح من بين دموعها صارخة :- اعمل ايه دلوجتى .. أتصرف ازاى ..!؟.. البنى آدم ده اللى خد الصور بيبتزنى عشان عايز فلوس و الا هينشر الفيديو ده .. اعمل ايه!؟.. اعمل ايه يا تسنيم جوليلى ..
"
87	"و بدأت في اللطم على وجهها في انهيار تام.. احتضنتها تسنيم و هي غير مدركة للحل الأمثل لتلك المصيبة التي ما كانت على البال او الخاطر و أخيرا هتفت :- احنا لازم نقول لحد يساعدنا يا تسبيح ..
"
88	"صرخت تسبيح متشبثة بها :- لاااه .. أوعى تجولى لحد .. انتِ عارفة باسل ممكن يعمل ايه لو عرف حاچة زى دى .. و لا حمزة .. و لا أبوكى..
"
89	"لااااه .. أوعى يا تسنيم عشان خاطرى متندمنيش انى جولت لك .. اوعدينى انك مش هتبلغى حد بالمصيبة دى .. اوعدينى ..
"
90	"هزت تسنيم رأسها إيجابا :- أوعدك يا تسبيح بس اهدى .. و الله ما هقول لحد ابدا .. بس هنتصرف ازاى .. و الحقير ده اكيد طالب حاچة عشان مينشرش الفيديوهات دى ..
"
91	"هزت تسبيح رأسها هاتفة :- ايوه .. طالب فلوس .. عشرين ألف چنية ..
"
92	"هتفت تسنيم صارخة :- كام ..!؟ .. ده مبلغ كبير يا تسبيح .. ازاى هنتحصل عليه ..!؟..
"
93	"هتفت تسبيح :- نبيع اى حاچة .. انا هبيع دهبى .. مش عارفة يكفى و لا لاااه .. بس ده اللى جدامى ..
"
94	"أكدت تسنيم :- و انا كمان هبيع دهبى و نشوف يچيب المبلغ ده و لا ايه ..
"
95	"انفجرت تسبيح مرة أخرى في البكاء لتعاود تسنيم احتضانها من جديد و محاولة تهدئتها هامسة لها :- اهدى يا تسبيح .. انا معاكِ .. هتعدى على خير ان شاء الله ..
"
96	"انتفضت كلتاهما عندما وصل إشعار لرسالة أخرى لتفضها تسبيح بيد مرتجفة و تهتف في صوت مهزوز و مرتبك :- ده عايزنى اوديله الفلوس بعد يومين .. ف البيت المهچور اللى على مدخل البلد الساعة خامسة المغرب ..
"
97	"هتفت تسنيم رافضة :- تروحى فين!؟.. لاااه مفيش مرواح .. أحنا عارفين ده مين و لا ممكن يعمل معاكِ ايه ..!؟...
"
98	"هتفت تسبيح و قد بدأت في النشيج من جديد :- طب هعمل ايه طيب ..!!..
"
99	"هدأتها تسنيم هاتفة :- اهدى دلوجت و كل عجدة و ليها حل .. المهم دلوجتى نبيع الدهب و يبجى معانا المبلغ و لما يجى وقت تسليمه يبقى يحلها المولى من عنده ..
"
100	"هزت تسبيح رأسها و قد بدأت تهدأ قليلا لكن تسنيم لم يهدأ لها بال فقد استشعرت ان هذا الامر لن يمر على خير و ان هناك امر ما سئ يلوح في الأفق و تظلل سحبه سماءها بغمام قاتم يعميها عن رؤية طريقا اخر للنجاة
"
101	"انطلقت الزغاريد صادحة بسعادة ما ان طوق خاتم خطبة حازم بنصر نهلة التى كانت تسبح فوق غيمة من السعادة غير مصدقة انها اصبحت رسميا خطيبة النقيب حازم الهوارى .. كان ذاك حلم صعب المنال رغم عشرتهما الطويلة و صداقة والدها رحمه الله بوالده الا ان ذاك الأمل كان دوما حلما لا امل فيه نظرا لطبيعة حازم الصارمة و التى لم تترك لها فرصة و لو بسيطة لتتقرب منه و لم تكن على علم برغبة ابيها فى وصيته و التى وافقت رغبتها و قربت ذاك الحلم الذى اعتقدته لفترة طويلة صعب المنال ..
"
102	"ابتسمت فى سعادة و حمرة الخجل تعلو وجنتيها عندما وضعت بدورها خاتمها فى بنصره الأسمر و نظرت لتلك الكف الرجولية المفرودة امامها فى ثقة و شعرت بالأمان لانها ستضع كل حياتها بين احضان تلك الكف الأمينة ..
"
103	"ابتسم حازم بدوره للجمع الحاضر للخطبة ابتسامة متحفظة مجاملة و هو يتم وضع الخاتم داخل بنصره بشكل مريح بعد ان تركته نهلة فى اضطراب و خجل متعلقا بمنتصف إصبعه و جذبت كفيها بعيدا فى حياء.
"
104	"انتصف الليل و خلا منزل اللواء مختار من الضيوف ليبدأ حازم فى التنحنح فى إشارة خفية لأبيه و زوجته و اخته هدير تنم عن رغبته فى الرحيل ليهتف زكريا ناهضا متوجها لنهلة مقبلا جبينها فى محبة :- ألف مبروك يا عروستنا .. ربنا يتمم لكم على خير يارب ..
"
105	"ابتسمت نهلة فى خجل متمتمة :- ميرسى قووى يا عمو ..
"
106	"و بالمثل فعلت كل من هدير و زينة فى سعادة ليهتف حازم و هو يتأخر عن الجمع الذى كان فى طريقه للرحيل :- انا مقلتش صحيح .. نشرت التنقلات طلعت و اتنقلت الصعيد بالقرب من بلد بابا ..
"
107	"نظرت كل من نهلة و أمها سهير لبعضهما البعض نظرات مضطربة و اخيرا هتفت سهير فى ثبات :- الف مبروك يا حازم ..
"
108	"و ما ان رحل الجمع حتى نظرت نهلة لأمها فى حيرة هاتفة :- و بعدين .. احنا هانعمل ايه ف موضوع الصعيد ده ياماما .. انا مش ممكن ابعد عنك .. و لا يمكن اسيبك لوحدك ..
"
109	"ربتت سهير على كتفها فى حنو :- متفكريش ف اى حاجة دلوقتى .. سيبى كل حاجة لوقتها و النهاردة متعمليش حاجة غير انك تفرحى و تتبسطى و تحلمى باللى نفسك فيه كله و بإذن الله ربنا يقدرنى و احققهولك .
"
110	"دمعت عينى نهلة فى محبة و امتنان محتضنة أمها  فى سعادة والتى تلقفتها بين ذراعيها فى حب جارف محاولة مداراة ما يعتمل بداخلها من ألم لقرب فراقها عن ابنتها لتظل وحيدة تجتر الذكريات دون ان تجد من يؤنس وحدتها بعد رحيل شريك العمر.. و قرب رحيل وحيدتها بعيدا عنها لتتبع زوجها فى رحلة كفاحه كما فعلت هى يوما ما .
"
111	"خرج مندفعا من أسفل احدى السيارات التى يقوم بإصلاحها و قد شعر بالجوع ينخر معدته على الرغم من إفطاره الدسم صباحا فقرر ترك ما كان يقوم به و الصعود لشقة ابيه لعله يجد ما يسد به رمقه قبل موعد الغذاء المتأخر عادة ..
"
112	"اندفع يصعد الدرج حتى وصل لشقة ابيها و طرق الباب عدة مرات حتى تنبهت امه من الداخل و هرولت لتفتح مما استرعى انتباهه لعدم وجود شيماء فهتف متعجبا :- هي البت شيماء فين تفتح الباب !؟.. ده انا بقالى زمن بخبط..
"
113	"هتفت نعمة و هي تعود ادراجها للمطبخ تنقذ ما تركته على نار الموقد:- تلاقيها ع السطح بتلم الغسيل هتكون فين يعنى ..!؟..
"
114	"اندفع ناصر خارج الشقة صاعدا للسطح و لم يجدها فأستشعر القلق و تنبه ان حازم لم يعد بعد من اجازته ..
"
115	"جز على اسنانه غيظا و اقسم ان يمزقها أربا اذا كان ما يعتقده صحيحا.
"
116	"اندفع فى سرعة لبيت ابيه يقفز الدرجات قفزا و دفع الباب الذى تركه مواربا و تطلع لمكان ما بالحائط حيث يحتفظ الجميع بسلاسل مفاتيحهم
"
117	"و عرف انها اخدت مفتاح شقة حازم التى تركها فى حوذة امه حتى تشرف على تنظيفها كالمعتاد ..
"
118	"عاد من جديد قافزا الدرج ليندفع لبيت الحاج وهيب متحفزا ..
"
119	"صعد الدرج فى هوادة فهو لا يريد ان يثير فضول أولئك الطلبة الذين يحتلون الشقة المقابلة لشقة حازم و هم ايضا سببا من الأسباب التى تدفعه ليرفض مجيئها للبيت لتنظيفه .. وصل قبالة باب شقة حازم و هم بدق الجرس لكنه وجد الباب مواربا بشكل غريب لا يستطع اى من كان ادراكه الا من يدقق و ما اثار قلقه اكثر ان المفتاح لايزل بالخارج .. هل من المنطقى تركها المفتاح بالخارج هكذا ..!؟.. دب الذعر فى نفسه و دفع الباب رغم ذلك فى هدوء متطلعا لأنحاء الشقة ..
"
120	"وقف بمنتصفها تقريبا و لا صوت يذكر .. تراها صعدت للسطح لجلب بعض الأشياء لذا تركت المفتاح بالباب لتعاود الدخول .. أراحه الخاطر و هم بالخروج ليصعد السطح لكن فجأة تناهى لمسامعه حركة سقوط شئ ما قادم من غرفة النوم المغلقة ..
"
121	"تقدم ببطئ و فتح الباب لينتفض صارخا فى ثورة و هو يندفع لذاك القذر الذى لم يكن الا احد طلاب الشقة المقابلة و هو يهم بها مغيبة تماما عن الوعى و ملقاة على الفراش مهلهلة الملابس ..
"
122	"جذب ناصر ذاك الحقير عنها فى قوة و ألقى به أرضا و دفع فوق جسدها الشبه عار غطاء الفراش و عاد مرة اخرى لذاك القذر الذى هم بالنهوض هاربا الا ان ناصر استطاع الوصول اليه قبل مغادرته باب الحجرة ليكيل له السباب و الضربات و اللكمات ثم يعود كالمجنون للفراش يمسك بكتفيها يهزها فى قوة كمن فقد عقله صارخا:- شيماء فوقى .. شيماء قومى قوليلى ايه اللى حصل .. شيماااء ..
"
123	"لكن لا اجابة فيبدو ان هذا القذر قد استطاع تخديرها بشكل ابو بأخر و هى تهم بدخول الشقة و استطاع الانفراد بها ليفعل ما يحلو له ..
"
124	"عاد ناصر مرة اخرى لذاك الحقير الذى كان مكوما على الارض لا يستطع حراكا يزحف ببطء حتى ينجو بنفسه من بطش ناصر الذى عاد من جديد يكيل له الركلات فى جنون و فجأة انحنى و امسك بتلابيه يهزه صارخا فيه :- انت عملت فيها ايه !؟. انطق ..لو ..
"
125	"صرخ الطالب هاتفا فى ذعر :- و الله ما لمستها .. مجتش جنبها .. ملحقتش اقرب لها .. ملمستهاش..ملمستهاش..
"
126	"هم ناصر بخنقه بيديه العاريتين الا ان عصا غليظة نزلت على رأسه جعلت كفيه يرتدان عن عنق ذاك القذر و يسقط متكوما ارضا ..
"
127	"نهض الشاب منتفضا لا يصدق انه نجى ينظر لأخيه الأكبر الذى كان يسكن معه الشقة المقابلة و تلك العصا التي ضرب بها ناصر و أخيرا اندفعا خارج الشقة و منها لشقتهما متفقين ضمنيا على الهروب مبتعدين عن هنا قدر امكانهما ..
"
128	"لم يعرف ناصر كم مر من الوقت حتى استيقظ يتطلع حوله فى تيه يضم رأسه بكفيه فى قلة حيلة محاولا ان يمنع ناظريه من السقوط على جسدها المستباح على الفراش هناك .. نهض في تثاقل مترنحا و هو يضع كفه على موضع الكدمة القوية التي خلفتها تلك الضربة المباغتة على رأسه .. اتجه للفراش وكاد ان يبكى و هو يعاود من جديد هزها لعلها تستفيق مناديا بإسمها فى تضرع لكى تستيقظ ممنيا نفسه انه جاء فى الوقت المناسب و ان ذلك النجس لم يطلها ..
"
129	"ترك جسدها يفلت من يديه متمددا من جديد على الفراش ليندفع هو خارج الحجرة للمطبخ يحضر كوب من الماء و يقف بالقرب من وجهها ناثرا رزازه على وجهها .. تململت قليلا ليتنهد فى راحة ملتقطا زجاجة العطر التى رأها على طاولة الزينة و اخذ يرش منها زخات على كفه مقربا اياه من وجهها.
"
130	"اخيرا فتحت ناظريها فى تثاقل تتطلع حولها لا تع ما يحدث لكنها دفعة واحدة تذكرت ما حدث لها على الدرج و هى تهم بفتح باب شقة حازم لينقض عليها احد طلاب الشقة المجاورة واضعا منديل على انفها لتفقد وعيها و تنسى ما حدث بعدها ..
"
131	"حاولت النهوض لكن ادركت ما هى عليه و نظرات ناصر اليها جعلتها تصرخ و هى تستر جسدها بغطاء الفراش بكف  و تكتم صرخاتها بالكف الاخر..
"
132	"كان ناصر يقف على طرف الفراش يضرب وجهه بكفيه فى جنون .. و اخيرا تقدم لها صارخا فى وجهها متسائلا :- مسك ..لمسك .. انطقى .. ياما قلت لك متطلعيش هنا لوحدك .. ياما قلت لك البيت كله شباب و متجيش هنا لكن عمرك ما سمعتى كلام حد .. شوفى اللى حصلك .. كل ده عشان خاطر عيون الباشا .. هااا.. كل ده عشان يبص لك و يعبرك .. !!. مش هايحصل ..شوفى انت فين و هو فين .. !؟. فضحتينا حرام عليكِ ..ثم عاد من جديد يهزها بجنون صارخا :- انطقى .. قولى اى حاجة .. ريحينى و قوليلى ان النجس ده ملمسكيش .. قووولى ...
"
133	"كانت تنظر اليه نظرات تائهة لا تعلم بما تجيبه فهى نفسها لا تدرك ذلك و هى التى رأها بنفسه فاقدة الوعى و منعدمة الإدراك لما حدث ..
"
134	"انفجرت فى بكاء دامى و شهقات مقهورة و هو لا يكف عن ضرب الحائط بكفه حتى أدماها ..
"
135	"لا يعلم كم مر عليهما من وقت و هما على هذه الحالة الهستيرية لكنه اخيرا هتف فيها :- قومى ظبطى نفسك و اغسلى وشك بسرعة .. و ارجعى البيت و متخليش امى تحس بحاجة .. انا هستناكِ تنزلى .. و انزل وراكِ بشوية بس بعد ما أصفى حسابى مع النجس اللى أتهجم عليكِ ده و هرجع الورشة و لا كأن حاجة حصلت .. انت عارفة لو اللى حصل ده أتعرف هاتبقى مصيبة لخالك ف الحتة كلها .. ابويا اللى طول عمره كبير الحتة و تاج راسها على اخر الزمن تجيبى له العار .. قوومى..
"
136	"عادت لبيت خالها كما امرها ليعود هو يطرق باب الشقة المقابلة ليخرج له احد طلابها و ما ان سأل عن بغيته حتى اكد له صاحبه انه عاد من الخارج مجروحا فى عراك ما جمع على اثره هو أخيه كل ما يملكا فى الشقة و رحلا بغير رجعة ..
"
137	"خرج ناصر من بيت الحاج وهيب ينتقض غيظا و قهرا حتى وصل الورشة فهتف به صبيه شكمان :- ايه ده يا أسطى ..!؟.. كفك مجروح و بينزف ..
"
138	"امره ناصر بإحضار بعض القطن و مطهر من الصيدلية القريبة على اول الحارة و اخذ يفكر متسائلا :- لما كان يريد ذاك النجس و عاد يبحث عنه فى شقته ..!؟.. هل كان ينوى ان يقتله!؟..اقسم فى نفسه ان ما منعه شئ من قتله الا بعض من تعقل حتى لا يفتضح الامر و تصبح كارثة بحق .. و تساءل من جديد هل كان فى نيته تزويجه لها لمدارة الفضيحة ..!؟..
"
139	"صرخ قلبه داخله ... لا .. كان اهون عليه قتله و لا ان يزوجه إياها  و خاصة انه لا يعلم هل نال منها بحق ام انه جاء فى الوقت المناسب لينقذها من بين يديه كما ادعى ذاك الحقير ..!؟.. و اذا كان كاذبا و نال منها بغيته ماذا انت بفاعل ..!؟..شعر انه على حافة الجنون لا يقو على التفكير فى مصيرها المعلق بمصيره و الذى ازداد تعلقا به بعد تلك الحادثة ..
"
140	"نظر لكفه الدامى و هو يطهره و يطيب جرحه الذى لا يستشعر حتى ألمه فوجع فؤاده اكبر و انين روحه يمزق أعماقه و هو غير قادر حتى على التوجع ..
"
1	"هتفت نعمة خلف المعلم خميس مؤكدة بحزم:- بقولك ايه يا معلم.. أتكلم معاه ياخويا.. كِده مينفعش.. و الله ده ما يرضى ربنا..ده بقاله يومين بايت ف الورشة و سايب بيته ينفع كده !؟..
"
2	"اومأ خميس مؤكدا:- عندك حق.. انا هسحبه من الورشة و اقعد أتكلم معاه و ربنا يهديه..
"
3	"أكدت نعمة:- صح كده.. و ربنا يهديه..
"
4	"نزل المعلم خميس من بيته متوجها لمقهاه و ما ان طالعه محيا ناصر داخل ورشته و هو شارد الذهن مشغول الخاطر حتى علم ان نعمة لم تكن تهول الامر بل ان ابنه الوحيد فى صراع حقيقى و لابد له من التدخل حتى يساعده على حسم ذاك الصراع مهما كانت النتائج..
"
5	"هتف مناديا اياه و ما ان جاء مهرولا اليه ملبيا حتى هتف به المعلم خميس امرا:- حصلنى ع القهوة.. على أوضة الخزين..
"
6	"تساءل ناصر فى قلق:- هو فى حاجة يا معلم !؟..
"
7	"اكد خميس بوجه صارم:- حصلنى و هاتعرف كل حاجة هناك..
"
8	"ألقى ناصر كل ما كان يشغله و اندفع فى أعقاب ابيه مسرعا الى حجرة الخزين و ما ان جلس قبالة ابيه حتى ابتدره الاخير متسائلا:- هو انت لما اتنفضت تطلب شيماء لنفسك حد كان غصبك عليها يابنى !؟..
"
9	"انتفض ناصر واقفا و الاضطراب يكسو محياه.. لم ينتظر خميس جواب ولده بل استطرد مستفسرًا:- طب ف الاول و قلنا حزنك على اخوك الله يرحمه مخليك زاهد ف الدنيا كلها.. لكن دلوقتى عشان كلمتين ف جواب بقيت ذاهد فيها هى.. ده يرضى ربنا!؟..
"
10	"اندفع ناصر هاتفا باضطراب واضح لم يخف على ابيه:- جواب ايه.. و بتاع ايه!؟.. انت بتتكلم عن ايه يا معلم !؟..
"
11	"اخرج خميس من جيب سترته جواب ولده الشهيد نادر ملوحا به:- بتكلم عن ده.. عن جواب اخوك اللى بعته و اللى وصلهولك صاحبه لما جه يعزينا فيه.. صح!؟..
"
12	"اختفى اللون من محيا ناصر و ما عاد قادرًا على التفوه بكلمة.. تنهد خميس فى حزن و هو ينهض فى تثاقل متوجها ليقف فى مواجهة ولده هامسا بنبرة أب تقطر حنانا و تفهما:- انا عارف ان الموضوع صعب.. و انك بتلوم نفسك و فاكر ان ربنا بعده عنك عشان شيماء تبقى من نصيبك.. ده تفكير يودى ف داهية يا بنى.. و مش هيوصلك لحاجة الا خراب حياتك.. و اخوك لو كان عايش مكنش هايرضى لك بكده..
"
13	"تطلع خميس لعينى ولده مباشرة و رأى فيهما صراع يحتدم فقرر الهجوم مباشرة لقلب الهدف هاتفا بحزم:- بقولك ايه يا ناصر.. انت حر ف نفسك يا بنى بس حرام عليك بت خالتك.. دى طول عمرها أمانة ف رقبتنا.. يعنى ايه تفضل جنبك لا هى متجوزة و لا هى حرة يجيلها نصيبها.. لو زاهد بجد..فارق.. و سيبها تشوف حالها متظلمهاش معاك..
"
14	"انتفض ناصر صارخا:- لااا.. مش هسيبها..
"
15	"كان ناصر يتنفس بشكل متتابع فى توتر واضح.. هو يعلم ان أباه لا يدرك السبب الأساسى الذى دفعه لطلب شيماء بهذا الشكل و لا يدرك صراعه مع مشاعره تجاهها و لا يعلم انه يريدها زوجة لكنه يخشى ان يفرض مشاعره و تقبل هى فقط لمجرد انها ترد له جميل ستره لها..
"
16	"ابتسم خميس مؤكدا و قد عرف انه وصل لهدفه:- يبقى تعاملها بما يرضى الله.. و اللى ف دماغك ده ترميه ورا ضهرك و اخوك ف الجنة و نعيمها دلوقتى.. يعنى ف مكان احسن منى و منك و متفتكرلوش الا الرحمة و ان ربنا يلحقنا بيه على خير.. اما حياتك يا بنى ف مضيعهاش على أفكار ملهاش لازمة..
"
17	"و صمت خميس لبرهة و اخيرا همس و هو يتطلع من جديد لعينى ولده بنظرات تقطر شجنًا:- انا نفسى افرح يا ناصر.. بعد اخوك ما راح قلبى اتكسر و مفيش غيرك هيفرحنى.. فرحنى بعوضك يا حبيبى.. عايز نادر صغير يقول لى يا جدى و يعوضنى غيبة اخوك..
"
18	"تحشرج صوت خميس بغصة باكية فأحنى ناصر هامته مقبلا جبين ابيه فى تقدير و همس مؤكدا:-عنايا ليك يا معلم.. و الله ما ليا عوزة ف الدنيا دى لو مكنتش انا اللى أسعدك و أريح قلبك..
"
19	"ربت خميس على كتف ولده هامسا:- ربنا يراضيك يا بنى و يسعدك..
"
20	"ربت ناصر على كتف ابيه و انحنى مقبلا اياه من جديد و اندفع خارج غرفة الخزين و منها الى ورشته يتفكر و يتدبر كلمات ابيه التى حملته واجبا لن يتوانى لحظة عن تحقيقه.. عليه إسعاد ابيه مهما كان الثمن.. فأبيه يستحق ذلك بحق.. و عليه ان يلقى بكل ما عدا هذا الهدف خلف ظهره و لا يظلم نفسه و لا يظلمها بالمثل.. فهو لن يكون قادرًا على بعادها و سيعمل جاهدا ليجعلها تحبه مثلما هو يعشقها منذ امد بعيد..
"
21	"سيجعلها تدرك انه ما طلب الزواج منها الا لانه يحبها فقط.. يحبها و يعشقها و لن يستطع الابتعاد عنها من جديد فليلتين غياب عنها يبيت ليله ف الورشة جعلته يدرك أنها اصبحت الهواء الذى يتنفس و ادرك اخيرا انه أعلن الاستسلام قلبا و روحا لها.. حتى و لو لم يحادثه ابيه بما يعتمل بقلبه لكان ذهب اليها و حاول ان يجعلها تهواه و لن يتوان عن استخدام اى طريقة ليخبرها انه عاشقها..
"
22	"كان يجلس بالخارج امام غرفتها بعد ان سقطت بين ذراعيه غائبة عن الوعى.. و نقلها لفراشها و اجتمع الأطباء حولها من جديد..
"
23	"تطلع الى كفيه فى قداسة.. ثم ضمهما حتى ابيضت مفاصل أصابعه.. تلك الأكف قد لمستها و حملتها و ضمتها اليه..هاتين الكفين تسبثتا بها و ما كانت لهما الرغبة فى اطلاقها بعيد عن احضانه..
"
24	"زفر فى تيه هامسا:- ايه اللى بيچرى لك يا حمزة !؟..
"
25	"و كأنه تبدل كليا و ما عاد ذاك الذى يحمل قلب من صوان.. حمزة الذى يجلس الان امام غرفتها لا يستطيع البوح لها ان قلبه سقط بين قدميه عندما رأها تسقط قبالته بين ذراعيه و انه على الرغم ان بينهما حاجز لا يتعدى ذاك الباب قبالته و المسافة الى فراشها لا تتعدى خطوات الا انها استشعرها كبعد الارض عن السماء..
"
26	"بعد ان كانت بين ذراعيه اقرب لقلبه من نبضه ما عاد قادرًا على البعاد كل هذه المسافة.. كل هذا الفراق.. كل هذا الشوق..
"
27	"انتفض عندما همست زينة جواره:- حمزة!؟..
"
28	"نهض فى تحفز لعل هناك جديد يتطلب حركته سريعا هاتفا:- نعم يا مرت عمى..
"
29	"ابتسمت تطمئنه:- هدير بتسأل عنك و مش مصدقة انك هنا.. ادخل لها وريها نفسك.. خليها تهدى و تنام..
"
30	"شعر بحرج رهيب و تلفت حوله و ما عاد قادرًا على التطلع لوجه زوجة عمه التى همست من جديد:- ادخلها يا بنى..
"
31	"و همت زينة بالانصراف فهتف بها مذعورا:- انتِ رايحة فين يا مرت عمى !؟.. هو انت مش هتخشى معايا ليها!؟..
"
32	"ابتسمت زينة هاتفة:- باخد شوية راحة يا حمزة امشى رجلى فيهم شوية و اجيب فنجان قهوة و اشوف الدكتور يجى يشوفها..
"
33	"اومأ برأسه متفهما و تطلع اليها حتى غابت فى ذاك الممر الضيق و زفر فى توتر و هو يضع كفه على مقبض الباب و فتحه مدعيا شجاعة لا يملكها و ثباتا فى حضرتها غادره منذ امد بعيد..
"
34	"دخل مواربا بابها خلفه ووقف متطلعا اليها متمددة على فراشها فى سكينة غير معتادة على ابنة عمه تلك التى كانت تملأ الارض صخبا و صياحا..
"
35	"تنبهت هى لحضرته فأدارت وجهها الى موضعه و هتفت فى سعادة:- حمزة !؟.. انت بجد هنا !؟.. ماما لما قالت لى مصدقتش !؟.. طب ازاى !؟.
"
36	"مش المفروض كنت ف كتب كتابك!؟..
"
37	"رد بنبرة صوت متحشرجة:- لاااه.. ما هو اتأچل.. متخديش ف بالك انتِ.. المهم نطمن على صحتك و تبجى عال..
"
38	"ابتسمت فى براءة أذابت أعصابه:- انا عال طول ما انت عال..
"
39	"ابتسم رغما عنه و هو يتشبث بأحد المقاعد المجاورة لموضع وقوفه و اخيرا هتف محاولا الهرب من ذاك الجحيم المستعر الذى يستشعر نفسه فى عمق أتونه:- طب اسيبك انا بجى.. و انا جاعد بره لو عوزتى حاچة..
"
40	"هتفت تستعطفه فى رقة:- عشان خاطرى خليك هنا.. انا مش هتكلم و هنام زى الدكتور ما قالى.. بس انت خليك جنبى متروحش بعيد..
"
41	"و كأنه قادر على الابتعاد من جديد.. لقد انتهى امرك يا حمزة.. هكذا همس لنفسه و هو يجلس على احد المقاعد فى احد أطراف الغرفة ينتظر مجئ امها بفارغ الصبر حتى يعود لعزلته بالخارج بعيدا عن محياها الذى ما عاد قادرًا على غض الطرف عنه و فقد السيطرة تماما على ذاك الخافق الذى دبت فيه الحياة فجأة لمرأها..
"
42	"جال ببصره بالغرفة محاولا ان لا يسقط نظره عليها و لكن هيهات فما ان تلاقت نظراتهما و ابتسمت هى من جديد حتى أشاح بوجهه فى ذعر و قد أيقن ان قلبه رحل بلا رجعة فى طريق عشقها..
"
43	"كانت تقف فى انتظاره امام باب دارهم فقد تأخر ماجد اليوم عن موعد وصوله المعتاد.. كان منضبط المواعيد كالساعة.. لابد ان امر ما قد حدث حتى يتأخر.. ستفوتهما المحاضرة الاولى بهذا الشكل..
"
44	"تنهدت اخيرا فى ارتياح عندما لاحت السيارة من البعد و ما ان وصلت حتى اندفعت اليها و توقفت عندما رأت مقعده الامامى المعتاد فارغ منه.. صعدت العربة حيث مقعدها الخلفى و هتفت فى سائقها:- خبر ايه يا عم مصيلحى.. ماچد بيه فين !؟..
"
45	"هتف الرجل:- معرفش يا ست ايمان..الست زهرة جالت لى روح وصل الانسة ايمان و خلاص..
"
46	"صمتت ايمان للحظة و توجست ان يكون مريض او به ما يسوء فهتفت بالسائق دون تفكير:- طب ارچع ع السرايا يا عم مصيلحى..
"
47	"هتف السائق:- من عنايا يا ست ايمان حاضر..
"
48	"لحظات و كانت تشق بوابة السراىّ العتيقة بالعربة و ترجلت منها امام بابها الداخلى.. تنحنحت فى احراج هاتفة:- صباح الخير..
"
49	"ظهرت زهرة من باب المطبخ هاتفة فى سعادة:- ايمان!؟.. اهلًا يا حبيبتى.. اتفضلى..
"
50	"ابتسمت ايمان و هى تلقى التحية و تتلقى القبلات من زوجة خالها و هتفت فى حرج:- معلش يا مرت خالى انا بس چيت اطمن على ماچد.. مش بعادة غيابه.. يا رب يكون بخير!؟..
"
51	"هتفت زهرة محاولة مداراة امرا استشعرته ايمان لكنها لم تعرف كنهه:- اه يا حبيبتى الحمد لله.. هو بس تعبان شوية و حب يريح النهاردة.. و..
"
52	"هدر صوت ماجد مجلجلا و هو يندفع من حجرته متكئ على عصاه:- لااا بقى.. مش هروح خااالص.. مش النهاردة بس يا ماما.. فضيناه موال الكلية ده..
"
53	"هتفت زهرة محاولة تهدئة ولدها:- اهدى بس يا ماجد هى البنت ذنبها ايه يعنى !؟..
"
54	"كانت ايمان تقف فى تيه بلا حول لها و لا قوة لا تدرى ما يدور حولها و لا تدرك سبب ثورته و لا تمنعه عن الذهاب لكليتهما..
"
55	"هتف ماجد بالمقابل مجيبا على سؤال امه:- انا مش رايح الكلية عشان احرس الهانم و ابقى بحوش الخُطاب اللى ع الشمال و اللى ع اليمين.. انا امبارح كنت هقتل لها واحد فيهم.. انا لو فضلت ف الكلية دى هرتكب جريمة بسببها..
"
56	"فغرت ايمان فاها غير مصدقة ما تسمعه.. هل يغار !؟.. هل حقا يغار عليها !؟.. لا.. لا تتعشمى.. مجرد نخوة رجولية من رأس صعيدى لا اكثر.. رأس كل ما بها هو كيف يحميها تنفيذا لوصية اخيها الشهيد الذى اسلم الروح بين ذراعيه..
"
57	"فهتفت ايمان رغبة فى تلطيف الأجواء:- انا آسفة ان ده بيضايجك.. بس هم بيعملوا كِده عشان عارفين انك اخويا الكبير.. يعنى هاياجوا لمين !؟
"
58	"صرخ ماجد فى ثورة و امه تقف فى طريقه تمنعه عندما اندفع مطالبا برأسها بعد تلك الكلمات التى للأسف لم تلطف الإجواء كما رغبت بل زادت الطين بلة:- اقول ايه !؟.. جبلة.. مبتحسش.. بقولك ايه !؟.. انا مش اخو حد.. انا ايه..مش اخو حد.. خلاص يا بنت الناس فضيناها الليلة دى.. كده كفاية قووى و الله..اعصابى يا عالم.
"
59	"هتفت ايمان و قد سال الدمع من عينيها رغما عنها لصراخه فيها بهذا الشكل و هى لم ترتكب ذنبا:- خلاص يا واد خالى.. انى آسفة.. مضايجش روحك.. سلام..
"
60	"و همت بالرحيل لتستوقفها زهرة هاتفة فى ترضية:- استنى بس يا ايمان.. و الله ما انت ماشية زعلانة من بيت خالك..
"
61	"و نظرت بعتاب لولدها الذى بدأ يخرج أدخنة من أذنيه من شدة ثورته و استطردت:- يعنى هى ذنبها ايه انها زى القمر و خطابها كتير !؟.. ناس بتفهم و بتقدر الجمال.. مش زى ناس..
"
62	"انتحبت ايمان و لم تنبس بحرف ليرق لها قلبه فهتف محاولا تهدئتها:- خلاص يا ايمان حصل خير..
"
63	"هتفت ايمان هاتفة بحدة و قد استعادت صلابة شخصيتها من جديد:- ايه هو اللى خلاص ده !؟.. انت بتعمل كل ده ليه !؟..
"
64	"هتف صارخا من جديد:- عشان مينفعش يجى كل شوية واحد نطع يطلب ايدك منى.. محدش يخطب واحدة من خطيبها..
"
65	"اتسعت ابتسامة زهرة فأخيرا نطق الحجر بينما اتسعت احداق ايمان بصدمة و فغرت فاها بعدم تصديق لما سمعت.. و بعد فترة صمت لا بأس بها انفجرت ايمان باكية من جديد فى احضان زهرة.. ليهتف ماجد مقهقها يشاكسها:- اهى رجعت لأصلها.. من يوم ما كانت تشوفنى و هى صغيرة و هى ع الحال ده.. اعمل فيها ايه دى يا ربى!..
"
66	"هتفت ايمان من بين دموعها ردا على مشاكساته:- تاجى تخطبنى من ماهر و ساعتها تضمن ان محدش ف الكلية هياچى يخطبنى منك..
"
67	"قهقهت زهرة و اتسعت ابتسامة ماجد و الذى هتف مستمرا فى المشاكسة:- طب ده بالنسبة للكلية سعادتك..طب و البكا ده حله ايه !؟..
"
68	"لم تجبه و هى لاتزل على نحيبها بينما قهقهت زهرة من جديد و هى تضمها لصدرها فى حنان فأخيرا استطاعت تلك الفتاة الرائعة ان تعيد لها روح ماجد التى أفتقدها الجميع منذ زمن.. و عادت اخيرا..
"
69	"كانت تريد ان تشغل حالها بالقيام بأى عمل بدنى حتى تلهى عقلها عن التفكير الذى يوردها مورد التهلكة.. لم يعد لها القدرة على التحمل و هى تراه كل يوم.. تضع له إفطاره نهارا و تحضر له عشائه ليلا و هو يجلس يتناولهما فى صمت ليس من عاداته يتطلع اليها فى ذهابها و ايابها مما يورثها الخجل و الرغبة فى الهرب بعيدا عن اسر نظراته التى تحاوطها.
"
70	"ما عاد لها القدرة على المجادلة مع قلبها و الدفاع عنه او الهجوم عليه.. و ما عاد لديها القدرة ايضا على الثأر لكرامتها.. فوجوده بالقرب ابطل كل اسلحتها الدفاعية...
"
71	"ارتدت احدى عباءتها المنزلية و بدأت فى رفع اثاث المنزل و مقاعده و بدأت فى مسح الشقة و ترتيبها من جديد.. لم يكن بالعمل الشاق بالنسبة لها لكنها شعرت كمن يرفع الجبال رفعا و ينتزعها من أوتادها و مع ذلك استمرت فى عملها فهى تريد ان تنهك ذاك الجسد حتى لا تدع له الفرصة لينفرد بها ليلا و يسهدها و يعذبها ما بين التفكير فيه و الرغبة فى الثأر لكرامتها المهدرة و قلبها المجروح..
"
72	"دخل خلسة ووقف ينظر اليها متطلعا فى هدوء.. كانت تعمل بشكل حثيث و بهمة عالية رغم تلك الملامح البادية على وجهها و التى تنم عن حزن و تفكير عميق.. يبدو على قسمات وجهها اثر السهد و شحوب ليس من عادتها.. فهى فى المعتاد تمتلك بشرة نضرة مشربة بحمرة محببة تضفى عليها حسا طفوليا.. تعجب من ادراكه لتلك التفاصيل.. و تنحنح فى تأدب مخرجا نفسه قبل إدراكها لوجوده من بين طيات تلك الافكار التى راودته بشأنها.
"
73	"انتبهت هى فى انتفاضة لمرأة و عدلت من وضع عباءتها التى كانت ترفعها قليلا مبتعدة بأطرافها عن بلل الأرض
"
74	"جذبت غطاء رأسها و وقفت فى صمت متضطربة لمرأه و اخيرا هتفت:- هحضر لك الغدا..
"
75	"اندفع هو ناحيتها محاولا إثنائها عن تحضير الطعام هاتفا:- لااه.. متتعبيش نفسك.. انى..
"
76	"فجأة و دون مقدمات وجد نفسه ممددا ارضا بعد ان تعثر قدمه فى الماء و الصابون و قد شمله البلل تماما.. لم تستطع تمالك نفسها و هى تراه على هذا الشكل فأنفجرت ضاحكة رغما عنها..
"
77	"تطلع هو اليها فى سعادة.. لم تكن المرة الاولى التى يستمع فيها لضحاتها الرنانة بهذا الشكل.. و التى كانت بمثابة سيمفونية من موسيقى مبهجة تعزف نشيدا مجسدا للفرحة..
"
78	"توقفت تلك الضحكات فجأة عندما لاحظت تطلعه بها بهذا الشكل.. شعرت بالخجل و الندم.. فما كان لها ان تضحك بهذا الشكل فى حضرته.. و ما كان لائقا من الاساس الضحك على سقوطه..
"
79	"همست بنبرة آسفة:- انت كويس !؟..
"
80	"اكد بايماءة من رأسه و هو لايزل تحت تأثير ضحكاتها التى ترن حتى اللحظة موسيقاها فى أذنيه..
"
81	"هم بالنهوض و هى تندفع بدورها مصرة على تحضير الطعام لتسقط بدورها هى الاخرى لينفجر هو مقهقها
"
82	"اندفع يحبو لموضع سقوطها هاتفا مشاكسا إياها :- ربك بيخلص.. عشان تبجى تضحكى علىّ..
"
83	"نهض فى حذّر و مد كفه لها امرا بمرح:- هاتى يدك.. جومى.. خلاص انى مسامح..
"
84	"كان وجهها يزداد شحوبا و لم تعر امره اهتماما.. فأنحنى تجاهها هاتفا فى قلق:- مالك يا عيشة!؟.. هاتى يدك أجومك..
"
85	"همست بصوت واهن:- مش قادرة اجوم.. مش قادرة يا حامد..
"
86	"اندفع اليها مذعورا و حملها فى حرص و سار بها حتى أوصلها فراشها فى حذّر جراء الماء المنتشر هنا و هناك و خوفا من السقوط من جديد و هتف مؤكدا:- انى هروح اجيب داكتور و راچع هوا.. هبعت لك امى من تحت..
"
87	"هتفت مؤكدة و هى تكاد تصرخ من شدة الالم:- ملوش لزوم.. هبجى كويسة دلوجت..
"
88	"هتف و هو يندفع لحجرته ليبدل ملابسه:- كويسة ايه !؟.. انتِ مش شايفة وشك اصفر ازاى!؟.. انى مش هتأخر.. هچيب الداكتورة تسنيم بسرعة و اچى..
"
89	"على قدر ألمها الذى يعتريها.. على قدر سعادتها بذاك القلق الباد على محياه و هذا الاهتمام الذى يمنحه إياها و خوفه عليها بهذا الشكل.. كل ذلك منحها سعادة خفية لا توصف..
"
90	"تاهت فى خيالاتها حتى قاطعتها حماتها كسبانة و هى تندفع مهرولة اليها فى ذعر حقيقى:- مالك يا عيشة كف الله الشر !؟.. انتِ كويسة!؟..
"
91	"اكدت عائشة رغبة فى طمأنتها:- الحمد لله يا خالتى.. متقلقيش..
"
92	"اكدت كسبانة:- الواد حامد طلع يچرى زى المخبل يچيب الداكتورة.. ان شاء الله تطمنا عليكى.. يا رب اللى ف بالى يطلع صح.. ياارب..
"
93	"تطلعت اليها عائشة بتيه و اخيرا غلبها فضولها فسألت كسبانة:- ايه اللى ف بالك دِه يا خالتى !؟..
"
94	"ابتسمت كسبانة فى خبث محبب:- هيكون ايه يعنى !؟.. الظاهر يونس الصغير ف الطريج..
"
95	"انتفضت كل خلية من خلايا جسد عائشة عندما صدمت مسامعها تلك الكلمات.. يونس الصغير.. ايعنى هذا انها حامل !؟.. هى تحمل طفله !؟
"
96	"طفل من اهانها و جرحها فى تلك الليلة التى تمنت فيها ان تصبح حبيبته قلبا و روحا و جسدا فإذا به يحطم قلبها و يجرح روحها و يستبيح جسدها.. كيف ذلك!؟..
"
97	"دمعت عيناها رغما عنها و كادت تهتف فى حماتها مكذبة ذاك الادعاء لكن كسبانة كانت قد تركتها بالفعل محاولة تجفيف الارض المبتلة قبل وصول الطبيبة.. و التى وصلت بالفعل و ما هى الا لحظات حتى دوت زغاريد كسبانة فى الحجرة معلنة صدق حدسها و تأكيد نبؤتها..
"
98	"تطلعت عائشة مشدوهة للفراغ.. هى حامل اذن.. و المطلوب منها عدم مغادرة الفراش و الراحة التامة حفاظا على الجنين..
"
99	"فُتح باب الغرفة لتلمح محياه للحظة.. كان يقف مبتسما مع امه و الطبيبة تبدو عليه الفرحة..
"
100	"و ما ان رحلن حتى غاب لفترة قصيرة وعاد يقف على اعتاب حجرتها من جديد حاملا شئ ما بين كفيه.. اقترب من موضع فراشها ووضع الاكياس التى كان يحملها و لم تكن الا الدواء الموصوف من الطبيبة و همس بصوت متحشرج:- مبرووك
"
101	"هتفت فى صوت نبراته ثلجية باردة مكررة كلمته بتعجب:- مبرووك !؟..
"
102	"اضطرب فى موضعه و ما عاد قادرًا على التطلع اليها و هتف فى سرعة مؤكدا:- الداكتورة بتجول لازم تاخدى الأدوية دى.. وتنتظمى عليها.
"
103	"و هم بالاندفاع هاربا من الغرفة ليس لديه الشجاعة للتطلع لعينيها اللائمة و توقف فجأة قبل اختفائه خارجها:- لازمًا ترتاحى.. و اى حاچة انتِ عوزاها انى ملزم بيها..
"
104	"وًتردد للحظة ثم هتف بصوت تحمل نبراته ندمًا خالصًا.. سامحينى.. انى مش عارف انتِ هتسامحى على ايه و لا ايه !؟.. بس..
"
105	"لم يكمل عبارته واندفع خارجًا من الغرفة.. بل من الشقة بأسرها حيث شعر بالاختناق و ما عاد لديه المقدرة على البقاء معها و شعور الذنب تجاهها يوجعه حد العذاب..
"
106	"تسلل حمزة لداخل حجرة العناية الفائقة ليطمئن على حازم بن عمه
"
107	"لم يكمن مسموح بالزيارة بعد لكنه استطاع التحايل على الامر و الدخول فى حذّر.. وقف امام سرير حازم الذى كان لايزل غائبا عن الوعى و تلك الخراطيم و الأنابيب الطبية تتصل بجسده المسجى فى سكينة..
"
108	"تطلع الى بن عمه فى إشفاق و وجع حقيقى على حاله..فبالرغم من فترة تقاربهما البسيطة نسبيا الا انه شعر ان حازم لا يقل محبة و معزة عن حامد فى قلبه..
"
109	"تمتم بالدعاء له فى تضرع حتى دمعت عيناه و ما ان هم بالخروج قبل ان يكتشف احد الأطباء امره الا و وقف مبهوتا يرهف السمع حتى يتأكد مما تناهى اليه.. كان حازم يردد فى حروف متقطعة اسمها:- تسبيح..
"
110	"كان يعدها بأمر ما.. أرهف السمع من جديد ليجمع الأحرف التى استطاع ترجمتها اخيرا.. ""انا.. راجع.. لك""..
"
111	"دمعت عيناه من جديد و هو يدرك ان تسبيح ليست وحدها التى كانت ستشقى بزواجه منها بل بن عمه ذاك الذى يعشقها.. و لا حيلة لكليهما فى امر الهوى.. كان يمكن له ان يثور و يغضب لو كان لايزل حمزة القديم الذى ما كان يقيم لأمور القلب وزنا اما الان و هو عاشق حد النخاع و ذائب فى الهوى حد الثمالة فما هناك احد غيره سيشعر بما يختلج بقلبيهما و ما من احد يستطيع ان يحل تلك المعضلة الا هو سيفعل باذن الله و لن يقف مكتوف الايدى ابدااا..
"
112	"ذاك القلب العاصى تاب عن اعلان العصيان لأمر الهوى و استسلم بلا قيد او شرط رافعا رايات بيضاء بلون الطهر الذى تسربل به لسنوات طوال نائيا بنفسه عن دنس المتع الا فى حلال الله.. أعلنت هى موافقتها على رغبة ماهر الزواج بها.. اعلنتها وقد ادركت انها عاشقة و راغبة فى الارتباط به للأبد.. اعلنتها بعد استخارة الله عدة مرات و فى كل مرة تزداد يقينا انه هو الذى كتبه الله لها لتكون زوجه و خير متاع له فى الدنيا و يكون لها ذاك السند و الأمان الذى كانت تتمنى بعد موت ابيها..
"
113	"لا تعلم لما هو بالذات.. رغم كل ما كان منه و رغم علمها عن ماضيه لكن كل هذا وقف متخاذلا امام توبته التى استشعرتها و نيته الصادقة التى أظهرها فى كل افعاله..
"
114	"ضمت نفسها و ابتسمت و هى تتذكر كم الأمان الذى شعرت به بين ذراعيه حاميا لها وهما يخوضا النار معا يوم حريق الدار..
"
115	"وقفت خلف احد أعمدة السطح تتطلع للطريق الذى اعتاد القدوم منه فمنذ تزوجت عائشة و حامد بالشقة و هى انتقلت لحجرة بالدور السفلى و تركت غرفتها التى كانت تنظر من خلال نافذتها صوب ذاك الطريق الذى تعلم انه يمر عبره اذا ما قرر المجئ الى دارهم او الذهاب للمسجد فقررت الصعود الى هنا حتى تراه..
"
116	"انتفضت عندما طالعته يهرول مقتربا كأنما يريد ان يطير حتى بابهم ليعرف الخبر اليقين ابتسمت رغما عنها و لم تقو على النزول لأسفل و الاستماع لمشاكسات النساء..
"
117	"على الرغم من انها تشعر برغبة قوية فى رؤيته و شوق هائل فى الاستماع لصوته الرجولى بنبراته التى تبعث فيها الأمان و تغذى قلبها بكم لا يستهان به من مشاعر مستحدثة عليها لا تعرف لها كنه و لا تدرك لها مدلول الا الشعور الجارف بالاطمئنان فى صحبته..
"
118	"اندفع ماهر لدارهم ما ان أتاه اتصال يونس يخبره برغبته فى رؤيته لسماع قرار اخته حتى هرول الى هنا حتى قبل الموعد المتفق عليه.. ما عاد لديه القدرة على الانتظار لدقيقة اخرى..
"
119	"استقبله يونس فى ترحاب و جلس و هو ينتفض رغبة فى معرفة اجابة طلبه..
"
120	"ابتسم يونس هاتفا فى سعادة:- انى سألت هداية و جالت لى انها مشفتش و متعرفش عنك غير كل خير.. و انها بعد استخارة ربنا طبعا موافجة على طلبك يا نسيبى..
"
121	"هلل ماهر مكبرا دون وعى منه:- الله اكبر.. يعنى وافجت !؟..
"
122	"انفجر يونس مقهقها:- امال انى جلت ايه !؟.. و انت بتهلل على ايه م الاساس..!؟.
"
123	"و عاد يونس يقهقه من جديد عندما استشعر حرج ماهر و ابتسامته الخجلى التى كللت شفتيه.. لحظات و نطق فى لهفة:- بس بجول لك ايه يا حاچ يونس !؟.. مفيش عندينا خطوبة و الكلام دِه.. احنا نعملوا كتب كتاب و دخلة سوا و ف اجرب وجت..
"
124	"اتسعت ابتسامة يونس من جديد:- مستعچل جووى انت !؟..
"
125	"اكد ماهر دون خجل:- الصراحة اه مستعچل..ايه اللى هيأخرنا !؟.. دارنا بدل الدور اتنين و احنا هناخد الدور الثانى لحالنا و هجهزه جوام جوام.. و فرح !؟.. مظنيش هنعملوا فرح.. يعنى مع كتب الكتاب فرحة كِده ع الضيج ما انت سيد العارفين الظروف اللى عندينا..
"
126	"اكد يونس بإيماءة من رأسه هاتفا:- اه طبعا معلوم دِه حاچة مفيهاش كلام..
"
127	"ع العموم انى هشور العروسة و ربنا يجدم اللى فيه الخير و نحددوا ميعاد عن جريب و نبلغوك..و انت چهز الدار و احنا هنچهز اللى علينا..
"
128	"ساد الصمت للحظة فتجرأ ماهر هاتفا فى احراج:- طب يعنى.. مش العروسة هاتاجى.. يعنى و كِده..
"
129	"ابتسم يونس و خرج من باب الغرفة هاتفا:- هشوفها لو تجدر تاچى تسلم..
"
130	"جلس فى انتظار قدومها كمن يجلس على جمر مشتعل.. لا يعرف ماذا دهاه و كأنه المرة الاولى التى يخبر فيها النساء او يطالع إحداهن..
"
131	"انتفض بمكانه عندما شعر بحفيف عباءتها على الارض و تطلع فجأة لمحياها النقى بلا رتوش و لا أصباغ و شعر بالطهر يشمله كليا.. كان يجلس متسمرا موضعه حتى انه لم ينهض لأستقبالها و لا حتى دعاها للجلوس..كان مأخوذاً كليا بمرأها عن ادراك اى من الأصول المتبعة فى مثل تلك المواقف و اخيرا هتف منتفضا عندما ادرك فداحة فعله:- اتفضلى..
"
132	"جلست على استحياء ليستطرد هو فى سعادة يشوبها الاضطراب:-مبرووك..
"
133	"لم ترد الا بابتسامة خجلى و إيماءة من رأسها فاستطرد هو فى عجالة:- انى جلت للحاچ يونس نكتبوا الكتاب و الفرح مع بعض.. ف اجرب فرصة.. موافجة يا هداية !؟..
"
134	"كانت المرة الاولى التى ينطق اسمها مجردا و المرة الاولى كذلك التى تسمعه يرن فى اذنيها بوقع جديد لم تجربه من قبل فأضطربت بدورها هامسة:- اللى يشوفه اخويا يونس انى موافجة عليه.. بس ليا طلب صغير..
"
135	"هتف متعجلا:- انتِ تأمرى..
"
136	"ابتسمت رغما عنها ابتسامة خجلى و تطلعت اليه فى حياء هامسة:- عايزاك توعدنى.. اوعدنى انى مندمش ابدا انى اخترتك سند و ضهر ليا.. اوعدنى انك تجربنى من ربنا و تساعدنى ع الطاعة..
"
137	"تحشرج صوته و هو يتطلع اليها مستمعا لمطالبها الغالية و همس بتأثر:- أوعدك.. و عمرى ماهندمك انك بجيتى مرتى ف يوم من الأيام و اما صلتك بربنا.. دى اكتر حاچة علجتنى بيكِ.. و علجتنى بطريج ربنا اكتر.. فربنا يرزجنا طاعته و يجدرنا عليها..
"
138	"ثم استطرد فى عشق جلى و بنبرات رخيمة اربكتها:- و دِه انى متأكد منه كويس جووى.. كيف أتوه و انى هيكون معايا.. هداية..
"
139	"انتفضت عندما سمعت اسمها منه بهذا الشكل الذى جعل كل خلجة من خلجاتها تضطرب و نهضت على عجل تستأذن راحلة و اندفعت من امامه فى اضطراب نهض بدوره متطلعا اليها حيث غابت مبتسما فى تفهم و ما حاول استوقافها و عاد ليجلس من جديد عند دخول يونس و الذى اخذ يتحدث معه فى أمور شتى ما تذكر منها شئ مطلقا بعد مغادرته دارهم.. و كيف له ان يفعل و قد طغى لقياها على ما عاداه و احتلت صورتها مخيلته حتى ما عاد قادرًا على استيعاب غيرها ليزاحمها فى ممتلكاتها.
"
140	"دخل عشتها فى تردد و تقدم اليها فى رهبة واخيرا توقف مبهوتا امام محياها الممدد فى استكانة على فراشها و انتفض بكل ذرة بكيانه فدوما كان لا يرى لوجهها ملامح فى المرات السابقة التى صادف و قابلها فقد كان دوما متربا و موحلا..و كانت تتشح بالسواد من رأسها حتى اخمص قدميها المغطاة بالوحل..لكن الان ظهرت معالمه جلية و هى تنام ملأ جفنيها فى استكانة بوجه نظيف واضح القسمات و ثياب نظيفة.. لم يقف ليتساءل من قام بهذا من اجلها !؟..
"
141	"هو فقط ادرك انها هى تلك المرأة التى يراها دائما بأحلامه و التى رافقه محياها طوال ليال عمره الذى ناهز الثلاثين.. و التى تحتضنه بين ذراعيها اثر انفجار ما و قد كانت صرخاتها تدوى عاليا و هم ينتزعوه من بين ذراعيها.. صرخات دامية تردد اسمه فينهض مذعورا يتصبب عرقا كل صباح.. الان ها هو ينتفض من جديد و هو يسمع اسمه من بين شفتيها و هى تتململ فى رقادها تنعم بنوم عميق..
"
142	"ارتجف و دمعت عيناه و هو يقترب منها يسمعها تكرر اسمه فى محبة و شوق و هى تحتضن بين ذراعيها شئ ما تضمه لصدرها.. مد كفا مرتعشة يجذب برفق ذاك الشئ الذى تطبق عليه كفيها بذاك التشبث و تدنيه من قلبها بهذا اليقين.. و ما ان طالع تلك الورقة اخيرا والتى ما كانت الا صورة فوتغرافية مهترئة الأطراف باهتة الملامح لطفل ف الخامسة على ثغره ابتسامة و هو يتعلق برقبة امه..
"
143	"ما عاد قادر على الثبات على قدميه اكثر من هذا فسقط على ركبتيه منهارا يبكى فى حرقة و غامت معالم الصورة الباهتة اكثر امام نظراته الدامعة و هو يتطلع من جديد الى طفل لم يكن الا هو فى الخامسة و تلك المرأة التى انتزعوه من أحضانها صغيرا و التى هى.. امه..
"
144	"سارت هى خارج السراىّ متجهة الى عشة سيدة كما فعلت البارحة منذ علمت بما لحق بها من ظلم على يد سليم الهوارى و هى تحمل لها النظيف من الثياب و ما لذ و طاب من اطعمة حتى لا تدعها تخرج من العشة و تلقى ما تلقاه من الاطفال الذين يأذونها قولا و فعلا..
"
145	"تطلعت الى العشة لتجد بابها مواربا اقتربت فى حذّر لتجده يجلس ارضا يبكى فى صدمة..
"
146	"تركت ما كانت تحمل فى عجالة و اندفعت ارضا قبالته هاتفة فى صدمة:- سيد.. سيد..
"
147	"كانت المرة الاولى التى تنطق فيها اسمه مجردا رفع رأسه اليها ليقفز قلبها لوعة و اشفاقا على حاله..لابد انه علم بحقيقة ما فعله ابوه بهذه السيدة المسكينة..
"
148	"همس فى حنق:- كنتِ تعرفى يا ثريا ان هى امى!؟..
"
149	"هتفت فى صدمة:- امك !؟.. كيف يعنى !؟.. انت مش جلت لى مرة ان امك ميتة !؟..
"
150	"اكد بايماءة من رأسه هامسا:- ده اللى كنت فاكرة لحد امبارح.. لحد ما شفت دى..
"
151	"اخرج لها عقد زواج ابيه بسيدة لتتطلع اليه فى هدوء و همست:- بس ده ميثبتش انها امك !؟.. فين شهادة ميلادك انت..
"
152	"همس مؤكدا:- اسم مرات ابويا هو اللى ف شهادة ميلادى..مرات ابويا مكنتش بتخلف و ابويا كتبنى باسمها بعد موت امى اللى كنت فاكر انها ماتت.. بس انا مش محتاج شهادة ميلاد عشان اعرف انها امى.. امى اللى بشوفها كل ليلة ف منامى و هم بيشدونى من بين دراعاتها و بصحى على صراخها باسمى..أمى اللى مش هسيب بتارها و لا بتار ابويا من اللى ظلمونا و حرمونا منها..
"
153	"هتفت ثريا:- قصدك مين !؟.. الهوارية !؟.. انت لسه مطلعتش الغل ده من دماغك!؟..
"
154	"هتف فى غضب هادر:- و مش هطلعه الا لما اخد حقى منهم واحد واحد..
"
155	"ارتعشت ثريا هامسة بعتب:- حرام عليك روحك.. اللى ف دماغك كله غلط.. الهوارية اصلا ميعرفوش بوچودك و لا بچواز ابوك و امك.. صدجنى.. روح لهم و اسمع منيهم و اكيد وجتها هتغير رأيك..
"
156	"هتف بنفس النبرة الغاضبة:- انا معرفش غير اللى قاله ابويا و اللى اتاكدت دلوقتى بس انه صح..
"
157	"هتفت ثريا بحنق:- ابوك ملأ عقلك بحكاوى كذب..و..
"
158	"انتفض سيد جاذبا إياها فى غضب هادر حتى انها اصطدمت بصدره و هو يهمس فى ثورة جازا على اسنانه محاولا السيطرة على ذاك البركان الذى يلقى بحممه:- اياكِ يا ثريا.. الا ابويا..
"
159	"تطلع كل منهما لعمق عينى الاخر و ساد الصمت للحظات و اخيرا همست ثريا فى حسرة :- يا خسارة يا باشمهندس.. يا الف خسارة.. الغل اللى ف جلبك عاميك حتى عن شوفة حاچات كَتير كانت ممكن تفرج.. بس خلاص مبجاش فى حاچة فارجة..
"
160	"استشعر حزنها و كلماتها المبطنة التى تحمل معان تمنى ان تكون حقيقة لكن ما هو بصدده الان يجعله يحيد اى امر اخر عن مجال تفكيره فهمس متسائلا:- ثريا..مش هاتبقى معايا..انا محتاجك..
"
161	"همست بصوت متحشرج:- اعذرنى يا باشمهندس.. مجدرش اساعدك على باطل..
"
162	"و اندفعت باكية خارج العشة نحو السراىّ..بينما جلس هو من جديد ارضا وامسك بكف امه المتغضنة الممددة جوارها على فراشها المتداع و قبلها فى شوق و أيقن ان كل ما اخبره به ابوه صدق.. و انه لن يترك ثأره من الهوارية الذين كره انتسابه اليهم و لن يصبح واحد منهم ابدا.. و اقسم انه لن يترك ثأره ما حيّا و الا لن يستحق ان يكون.. ابن سليم الهوارى.. او يحمل اسمه ليوم واحد..
"
163	"دخل الى الشقة ليجدها على غير العادة ليست فى استقباله بألوان الطعام المختلفة على المائدة حتى انه لا يسمع لها حسا تنهد فى راحة و اندفع بدوره يحتمى بجدران غرفته فهو لايزل مشوشا من جراء ما اخبره به أبوه منذ ساعات قليلة..
"
164	"هم بخلع قميصه ليرتاح قليلا الا ان صوت ضجيج قادم من الحمام مع صرخة مكتومة دفعته ليهرول اليها.. طرق باب الحمام فى لهفة هاتفا باسمها فى قلق:- شيماء.. شيماء.. انت كويسة!؟.. ردى.. انت تمام..
"
165	"لم يصله الا صوت تأوهاتها بالداخل فوقف فى اضطراب لا يدرى ما عليه فعله و اخيرا قرر الدخول و ليكن ما يكون.. دفع الباب ليطالعه وجهها الباكى و هى ممددة على ارض الحمام تتألم فى صمت.. اندفع اليها هاتفا فى ذعر:- ايه اللى حصل !؟.. انتِ وقعتى و لا ايه!؟..
"
166	"اكدت بايماءة من رأسها دون ان تتفوه بحرف واحد ليحملها بين ذراعيه و يخرج بها حيث غرفته و يمددها على فراشه و هى تتوجع من الم قدمها..
"
167	"اشارت الى الخارج هامسة من بين أنأت وجعها:- دور ف الأدراج اللى بره يا ناصر على مرهم..
"
168	"اندفع ينفذ فى سرعة.. غاب وقت لابأس به و ما وجد ما يطيبها فقرر النزول لشقة ابيه لعله يجد.. اندفع الى الشقة يبحث بلا هوادة لتتفاجأ به نعمة لتهتف متسائلة:- بتدور على حاجة يا ناصر!؟..
"
169	"اكد هاتفا و هو لا يرفع عينيه عن الأدراج:- اه.. بدور على مرهم عشان شوشو وقعت ف الحمام..
"
170	"شهقت نعمة:- بعد الشر عنها.. اهو هتلاقيه ف الدرج التانى ده خده و ابقى طمنى عليها..
"
171	"اندفع بالدهان فى عجالة و ما ان غاب خلف الباب حتى أطلقت نعمة ضحكة مدوية و هتفت فى فخر:- عفارم عليكِ يا شوشو.. تربية نعمة بصحيح..
"
172	"وصل هو لداخل غرفته حيث ارقدها و ما ان هم بأخبارها انه وجد الدهان المطلوب و المناسب لعلاج اصابتها حتى وجدها راحت فى سبات عميق.. تنهد فى قلة حيلة و هو يضع الدهان جانبا على الطاولة الملاصقة للفراش و تطلع اليها و هى بهذا الرداء الحريرى الذى يجعلها كتلة مجسمة من الفتنة و لونه الذى يتناسب و بشرتها العاجية و شعرها الكستنائى المنسدل على وسادته الناصعة البياض و ملامح وجهها التى يعشق..
"
173	"اقترب يتشرب ملامحها المحببة لروحه و قد أضناه الشوق حد التهلكة و بلا وعى منه رفع كفا و مدها ليزيح بضع خصلات من شعرها تمردت و انسدلت على جبينها.. و همس فى عشق بصوت لم يكن يدرك انه مسموع:- اه لو تعرفى بحبك قد ايه..
"
174	"انتفض كالمصعوق مبعدا كفه و صوتها الهامس يخبره مؤكدا:- عارفة..
"
175	"فتحت عيونها فى بطء مثير و هى تتطلع لمحياه المصدوم.. لحظات مرت يتطلع اليها مشدوها و اخيرا قرر الهرب لتمسك هى بكفه قبل ان يرحل مبتعدا ليستدير متطلعا اليها و الى كفها المتشبثة بكفه هامسة بدلال أفقده ما تبقى من ثباته:- هو فى حد يسيب حد موجوع كده و يمشى!؟..
"
176	"عاد القهقرى متوجها اليها بكليته هامسا و هو يشير للدهان الموضوع جانبا:- انا جبت لك الدوا اهو.. انا..
"
177	"قاطعته هامسة و هى لا تزل تحتضن كفه و بدأت عيناها تدمع فرحا:- انا كمان بحبك يا ناصر..
"
178	"جلس على طرف الفراش غير مصدق ما يسمع لتهمس من جديد و قد بدأت دموعها فى الانهمار بحرارة:- ايوه بحبك يا ناصر.. بحبك قووى..
"
179	"مد كف مرتعشة فى عدم تصديق يمسح دموع اعترافها الغالى و اخيرا جذبها بين ذراعيه متنهدا فى لوعة و عشق و متأوها فى وجع و شوق يعتصرها اعتصارا حتى يكاد يخيفها بين أضلعه هياما و ولعا.. اخذ يردد اسمها كالمحموم و ما عاد قادرًا الا على البوح اخيرا بما اعتمل بصدره منذ سنوات طويلة..
"
180	"سنوات بطول عمريهما.. سنوات من كتمان و وجع آن الاوان لنسيانه و لا يتذكرا الا ان زمان النوح قد ولى و حانت لحظات البوح بعشق ولد معهما و ربط بين قلبيهما و سيظل يحيا بين اضلعهما نابضا للأبد...
"
181	"غابا معا.. فى دنيا اخرى و عالم اخر.. عالم غابت فيه الدموع و الآهات و اختفت فيه الأوجاع و تورات فيه الآلام و ما عاد هناك الا السعادة و الفرحة.. نعم تلك الفرحة الغامرة التى طلت على وجهه ما ان رفع رأسه من بين أحضانها و نظر اليها فى عدم تصديق لتتطلع اليه و هى تشهق باكية فى سعادة:- انا صاغ سليم يا ناصر.. انا بتاعتك انت بس.
"
182	"اندفع اليها يرتمى فى أحضانها من جديد فقد كانت كلماتها تلك اروع كلمات عشق يمكن ان يستمع اليها.. تمرغ فى أحضانها بوله محاولا ان يدارى دمعاته السخينة التى سالت على وجنتيه غير قادر على كتمانها.. انه الاول.. و سيكون دوما مالك قلبها وعقلها الأوحد كما كان الأوحد بجسدها..
"
183	"اعتصرها من جديد بين ذراعيه و قد ادرك انه ما عاد له حياة الا بين هاتين الذراعين.. و ان تلك الأحضان الدافئة التى يتمتع بحنانها الان هى ملجأه الأمن من الحياة و عبثها..
"
1	"اعتزلت بغرفتها مدعية المرض ذاك اليوم و كالعادة تركتها نعمة نائمة اشفاقا عليها .. هو وحده من كان يعلم سبب علتها و علته .. هو وحده يعلم ما تعان منه  و الذى لا يقل عن معاناته ..
"
2	"لكنها فى اليوم الثانى مرضت بالفعل .. ارتفعت حرارتها و بدأت فى الهزيان لتخرج نعمة صارخة فى قلق :- البت شوشو نار قايدة و مفيش حاجة نافعة معاها لازم لها دكتور يا خميس ..
"
3	"انتفض ناصر من على مائدة الافطار هاتفا :- انا هجرى اجيب الدكتور اللى ف المستوصف اللى على اول الشارع...
"
4	"تعجب خميس من افعال ولده الذى كان يتوقع منه سخرية ما على غرار ..  ""دلع بنات ..دلوقت تقوم زى الحصان"" .. لكنه كان الأسبق ليخرج محضرا الطبيب .. غاب بعض الوقت و جاء به يلتقط انفاسه بتتابع واضح و كأنما احضره من اعالى الجبال .. دخل الطبيب يعاينها و معه نعمة ليخرج مؤكدا انها تعانى من أعراض صدمة عصبية شديدة ..
"
5	"غادر الطبيب و الكل فى صدمة مما اخبرهم به هتف خميس متعجبا :- صدمة عصبية ايه اللى بيقول عليها الدكتور ده ..!؟.. ما البت كانت زى الفل و مفيهاش حاجة لحد امبارح و لا ايه يا نعمة!؟..
"
6	"اكدت نعمة فى سرعة باكية في لوعة على حال ابنتها :- ايوه يا خويا .. كانت زى الفل لحد امبارح الضهر دخلت عليها عشان تقوم تساعدنى لقيتها بتقولى تعبانة و عايزة تستريح .. سبتها ترتاح و عديت عليها بالليل لقيتها نايمة برضة مرضتش اصحيها .. و اهو على يدكم دخلت اصحيها تفطر معانا لقيتها ع الحال ده ..
"
7	"هتف خميس فى قلق :- طب امال ايه اللى حصل!؟.. الصدمة العصبية دى بتبقى سمعت خبر وحش او حصل معاها موقف صعب .. لكن دى لا شافت حد و لا خرجت م البيت امبارح زى ما بتقولى يا نعمة ..
"
8	"اكدت نعمة بايماءة من رأسها هاتفة :- هى عين و الله .. انا لازم ارقيها و ابخرها .. اللى فيها ده حسد..
"
9	"اندفع خميس متعجبا للخارج هاتفا :- ابقى طمنينى عليها و لو عوزتوا حاجة قولوا .. و خرج من الشقة هامسا .. لا حول و لا قوة الا بالله ..
"
10	"اندفعت نعمة بدورها للمطبخ تحضر طعام الغداء و تجهز لشيماء بعض من حساء لتتناوله عندما تستيقظ .. الوحيد الذى ظل واقفا مكانه لم يتفوه بكلمة و لا حرك ساكنا كان ناصر الذى كان يقف فى وسط ردهة المنزل يشعر بالعجز لما اصابها و لا يستطع التفوه بكلمة او حتى الانتقام لها كما يجب..
"
11	"كان باب الحجرة مواربا فقد تركته امه نعمة كذلك لعل شيماء تستيقظ و تنادى فتسمعها.. احضر مقعدا و وضعه بالقرب من بابها يتسمع همهماتها و تلتقط أذناه هزيانها المتقطع .. هو وحده يميز ما تهزى به .. هو وحده يعرف انها تستنجد به .. كان يسمع حروف اسمه المنطوقة من شفتيها المرتجفتان فيجن جنونه لمرأها على هذا الحال .. لم يستطع البقاء بالقرب من بابها يتعذب بمناجاتها اللاواعية و لا حيلة له ليجيبها ..
"
12	"همّ بالاندفاع خارجا هربا من عجزه الا انه عاد كالممسوس ملبيا لندائها الصارخ بإسمه ..
"
13	"اندفع دون وعى دافعا باب حجرتها ليكون بلحظة امام فراشها يتطلع اليها فى إشفاق على حالها الذابل هامسا :- انا هنا يا شيماء مش هسيبك ..
"
14	"دخلت نعمة خلفه عندما تناهى لمسامعها صراخها لتجد ناصر يقف بالقرب من فراشها فتعجبت متسائلة :- انت لسه هنا يا ناصر .. ده انا كنت فكراك نزلت الورشة ورا ابوك ..!؟.
"
15	"تلجلج ناصر على غير العادة و تلفت فى اضطراب هاتفا :- انا كنت نازل اهو بس سمعت شيماء بتصرخ .. فجريت عليها و .. انا نازل اهو ..انا نازل ..
"
16	"و ما ان هم بالخروج من الغرفة حتى صرخت شيماء من جديد بإسمه جعلته يتسمر موضعه ..قلبه يكاد يغادر صدره ساعيا اليها ملبيا ندائها الملهوف ذاك ..
"
17	"لحظات مرت قبل ان يستجمع شتات ثباته المفقود على عتبات ندائها و هتف فى صوت حاول ان يغلف نبراته بحزمه المعتاد :- انا هقعد بره مش نازل الورشة النهاردة يمكن تحتاجوا حاجة أكون موجود ..
"
18	"و اندفع للخارج يحاول ان يتهرب من نظرات امه المتعجبة و ايضا ينأى بنفسه عن نداءات تلك العليلة هناك و التى لم تكن يوما الا نوحه المكبوت..
"
19	"وقف يستند على تلك الشجرة العتيقة التى لطالما جمعتهم تحت  ظل أغصانها الوارفة .. انحنى يتحسس موضع احد جذورها النافرة من الارض تعلن تمردها عن الانصياع لقانون الطبيعة و الغوص فى أعماقها بل خرجت على غير عادتها لتظهر على سطحها لتكون مجلسها المفضل منذ ايام الطفولة المبكرة..
"
20	"كانت لمساته الحانية تلك كفيلة بان تعرض له صورتها ماثلة أمامه و هى لاتزل طفلة بضفائرها السمراء التى تكاد تماثلها طولا و التى كانت تثير دوما اعجابه .. لا يعرف ما صنعت بتلك الضفائر فمنذ سنوات طويلة و قد فضلت وضع الحجاب .. لكنها كانت دوما ما يميزها عندما ينظر لها من بعيد .. كان يستطيع تمييز تسنيم عن باقى الفتيات بتلك الجدائل الطويلة السمراء التى تمرح و تتقافز خلفها ..
"
21	"سم فى حنين لتلك الايام التى كان يغار عليها لمجرد ان احد الصبية ناداها باسمها او حاول فقط التحدث اليها ..كان ذلك كفيل بان يعلن الحرب على ذاك الفتى ولا يهنأ له بال حتى يلقنه درسا مبرحا لا ينساه ابدا لأى سبب كان ..حتى لو استدعى الامر ان يتحجج حتى يمسك بتلابيب الصبى و يأخد بثأره الخفى منه ..
"
22	"رفع يده لاشعوريا ليضع كفه على مكان جرح قديم فى أقصى يمين جبهته مخفيا قليلا تحت خصلات شعره ..
"
23	"كان ذاك الجرح هوالثأر المقابل لما فعله بالفتى ..فقد نادى الفتى اخيه الأكبر ليأتى و يأخذ حقه منه .. و عندما لم يستطع التغلب عليه فى النزال .. ألتقط احدى الأحجار و ألقاها فى تهور و فر هاربا بأخيه ..
"
24	"وكانت النتيجة ذاك الجرح الذى صاحبه منذ الطفولة و لازال اثره باقيا يتحسسه بإصبعه الان .. لكن ليس هذا هو الأثر الوحيد الباقى من ذكرياته معها .. بل انها تركت مثل ذاك الأثر  لكن فى اعماق قلبه ..
"
25	"تذكر عندما كان يمر بها كل يوم ليتقفدها من البعد تجلس على ذاك الجذع و حولها البنات يلعبن بالدمى .. و فجأة استطاع تمييز مجموعة من الصبيان تأتى لتثير الشغب كعادتهم .. اقترب عندما وجدهم يحيطون بها كحلقة و يعلو صوتهم تهكما على اسمها ..
"
26	"وقفت هى فى صمت تبكى .. و الاولاد يزيدون فى سخرياتهم وهم يقلبون اسمها من تسنيم .. لتسميم .. ساعتها لم يصارعهم كعادته بل اقترب و امسك بكفها الرقيق و قال لها فى حزم لا يتفق مع سنوات عمره التى لم تتجاوز العاشرة بعد:- بكفياكِ بكى .. و لا يهمك من كلامهم .. ووقف فى صمت مماثل لصمتها .. كان صمته و مؤازرته لها كفيلة بجعل الاولاد يكفون عن سخرياتهم و يبتعدوا راحلين بعد ان أفقدهم تدخله نشوة الاستأساد عليها ..
"
27	"رحل الاطفال تباعا .. فجذبها برفق حتى اجلسها على ذاك الجذر المحبب لها .. مسحت دموعها بطرف رداءها و هى تهمس بشهقات متقطعة :- انا بكره اسمى .. هو چدى ملچاش اسم تانى يسمينى بيه ..
"
28	"لم يرد .. لكنه جذبها لتنهض و اندفع بها باتجاه دار ابيها التى تبعد خطوات .. دخلا لغرفة جدهم قدرى الذى كان يرفع المصلى عن الارض بعد ان انهى صلاة الظهر ..وهلّل مرحبا عندما وجد حفيدته الغالية و بن خالها على عتبة الباب ..
"
29	"اشار اليهما بالدخول و الجلوس بجواره و استبق مهران السؤال
"
30	"هاتفاً :- يعنى ايه تسنيم يا چدى .. ليه اخترت لتسنيم الاسم دِه ..!!؟؟...العيال بيضايجوها ..
"
31	"انفجر الحاج قدرى ضاحكاً :- عشان عيال مش فاهمة حاچة.. دِه اسم چميل و من القرآن الكريم .. تسنيم .. دى عين من عيون الچنة .. بيشرب منها المقربين من عباد ربنا ..شفتوا الاسم حلو كيف ..!!
"
32	"هتف مهران :- حلو جووى يا چدى .. طب دِه يا ريتنى انى اللى اسمى تسنيم
"
33	"لتنفجر كل من تسنيم و جدها ضاحكين .. و تتبدد تلك الادمع فى عيونها ضحكاتها اسعدته بلا سبب واضح ..
"
34	"و تذكر و الابتسامة تعلو شفتيه و تتسع لطرافة الذكرى كيف بعد ان هم بالرحيل همست له و هى تصحبه للباب :- انا عچبنى اسمى.. بس برضك نفسى أغيره .. تفتكر اسمى نفسى ايه يا مهران..!؟.. و أخذت تفكر بعمق و هى ترفع نظراتها لأعلى فى شرود .. ليهتف هو فى سعادة :- نوارة ..
"
35	"قفزت فى سعادة تصفق فى جزل و قد أعجبها الاسم كثيرا لتهتف فى
"
36	"تقدير :- حلو جووى يا مهران .. خلاص .. انا بجيت نوارة .. بس خليه سر بينى و بينك ..
"
37	"انفجر مهران ضاحكاً للذكرى فما من احد يعلم سرها الصغير هذا الا هو.. لا احد يعرف نوارة الا هو .. لا احد يعرف و حتى هى .. انه لايزل يذكر سرهما الصغير و يحتفظ به أمناً كما يحتفظ بحبها كامن فى حنايا روحه يكاد يذيب أضلعه شوقاً لصاحبة الجدائل السمراء ..
"
38	"انتفض يحتمى خلف شجرة الذكريات عندما وجدها على البعد تخرج من باب دار ابيها تلفها هالة من الطهر و البراءة التى تأثر روحه .. تسير بإتجاه الطريق الرئيسى  لكنه تساءل في تعجب :- ما الذى يدفع بها للخروج من دارها في تلك الساعة من اخر النهار و هذا ليس من عادتها ..!؟.. كما انها لم تستقل سيارتهم كالمعتاد و ها هو يراها تركب احدى سيارات الأجرة ..  شعر ببعض القلق يعتريه و دافع قوى يعربد بصدره يهتف به ان يلحق بها و استجاب له من فوره و اندفع لسيارته التي كانت على الجانب الاخر من الطريق .. استقلها متتبعا تسنيم حتى تهدأ نفسه..
"
39	"طرقات مهذبة على باب الشقة جعلتها تنهض فى تكاسل لتفتح الباب الا ان نعمة كانت الأقرب لتتمهلها هاتفة :- خليكى يا شوشو انا هفتح ..
"
40	"بالفعل وصلت للباب و فتحته هاتفة فى سعادة :-اهلًا  بابن الغالية ..
"
41	"انتفضت شيماء مكانها عندما علمت بهوية القادم من قبل ان يطالعها وجهه فذاك اللقب تستخدمه أمها دائما للترحيب بشخص واحد فقط .. حازم
"
42	"..والذى دخل فى تؤدة منكس الرأس فى أدب ملقيا التحية على شيماء و من بعدها المعلم خميس الذى ظهر الان على اعتاب الردهة قادما من غرفته
"
43	"و الذى هتف بمحبة :- ازيك يا حازم يا بنى .. اخبار الإجازة ايه ..!؟.. و اخبار إسكندرية و ناسها على حسك .. يا رب يكون زكريا بخير ..
"
44	"اومأ حازم برأسه ايجابا و هو يشير لذاك الخاتم الفضى بأصبعه الأوسط هاتفا بابتسامة دبلوماسية:- الحمد لله يا معلم كله تمام و بابا بيسلم عليك .. ده حتى انا عندى خبر حلو ليكم .. انا خطبت ..
"
45	"انتفضت شيماء من جديد و  لم تع الا نعمة بتلك الانتفاضة السريعة التى اعترت ابنة قلبها مع ذاك الخبر حتى انها صمتت لحظات قبل ان تستوعب الخبر و تستفيق من شرودها فى رد فعل ابنتها هاتفة بسعادة مضطربة :- الف مليون مبرووك ..
"
46	"ثم اعقبت ذلك بإطلاق الزغاريد لتأكيد الفرحة بينما ابتسم خميس هاتفا فى سعادة :- زكريا اتصل بيا و بلغنى خبر الخطوبة و قالى انها كانت ها تبقى ع الضيق فمقدرناش نيجى و باذن الله ع الفرح كده نتجمع و ننزل إسكندرية مخصوص يا حازم يا بنى .. الف مبروك و ربنا يتمم لك بخير .
"
47	"هتف حازم - متشكر يا عمى عقبال ناصر و نادر .. و ابتسم مستطردا :- و طبعا قبلهم الانسة شيماء..
"
48	"هزت شيماء رأسها بألية شاكرة و حاولت ان ترسم ابتسامة باهتة على شفتيها لكنها لم تستطع و فضلت الصمت..
"
49	"بينما ربتت نعمة على كتفه بحنو
"
50	"هاتفة :- ربنا يكمل لك على خير يا رب و تكون جوازة العمر  يا بنى ..
"
51	"ابتسم حازم مجيبا فى امتنان :- تسلمى يا خالتى ربنا يخليكى .. ثم توجه بأنظاره للمعلم خميس هاتفا :- انا كمان جاى أبلغكم بخبر تانى مش عارف بابا قالهولك يا معلم و لا لأ ..
"
52	"انتبه خميس مؤكدا و هو يجلس بجوار ابنه اخته الصامتة و الشاردة :- لا .. زكريا مبلغنيش غير خبر الخطوبة .. هو فى حاجة تانى ..!؟..
"
53	"اومأ حازم مؤكدا :- ايوه يا معلم .. انا اتنقلت الصعيد ف النشرة و هنفذ النقل كمان كام يوم ..
"
54	"هتف خميس ممتعضا :- الصعيد ..!؟. ده انت بعدت قووى كده عن ابوك و خطبتك .. و كمان اسمع ان الخدمة هناك صعبة ..
"
55	"اكد حازم :- فعلا .. زمايلى اللى سبقونى كلهم قالوا كده بس هعمل
"
56	"ايه ..!؟.. الحمد لله .. يمكن الحاجة اللى بسطتنى اكتر انى هبقى قريب قووى من نجع الصالح بلد بابا و هتعرف على اهلى هناك ..
"
57	"هتف خميس :- انت قدها و قدود يا حضرة الظابط و موضوع معرفة اهلك ده ميزة كبيرة و هيساعدك كتير ف شغلك .. ربنا يوفقك دايما يا بنى ..
"
58	"دعت نعمة هاتفة :- يااارب ..
"
59	"ليبتسم حازم و يستأذن منصرفا .. و ينهض المعلم خميس من مقعده جوار شيماء هاتفا بها :- اعمليلى كباية شاى يا شوشو عقبال ما اخرج من الحمام..
"
60	"هتفت نعمة مجيبة بدلا منها محاولة ان تلهيه عن حال ابنة اخته :- حاضر يا معلم هنعمل لك احلى كباية شاى .. احلى من شاى القهوة بتاعتكم كمان.
"
61	"قهقه خميس مؤكدا :- اكيد احلى من شاى القهوة .. هو شاى الواد فتلة معمول بأيدك الحلوة دى !!
"
62	"قهقهت نعمة و لم تجيب حتى اختفى داخل الردهة لتنظر لشيماء التى لازالت على حالها تجلس فى هدوء عجيب و شرود غير طبيعى لتتوجه اليها فى حسرة تضم رأسها الى صدرها هاتفة فى نبرة حانية و هى تربت على ظهرها :- ملكيش نصيب فيه يا نن عينى .. مهواش بتاعك و لا ربنا كاتبهولك .. ربنا يرزقك باللى احسن منه و اللى يحبك و يراضيكى يا رب ..
"
63	"انفجرت شيماء باكية فى لوعة كأنما ذاك الثبات الرهيب الذى ادعته لفترة قد انهار فجأة دون مقدمات معلنا عن وجع بحجم الكون يسكن داخلها.. كانت نعمة تعتقد ان كل هذا بسبب خطبة حازم لكن هى وحدها تعلم انه ليس السبب لما هى فيه فهى تعلم الان علم اليقين انها لا و لن تصلح لأى رجل اى كان .. سواء كان حازم او غيره..
"
64	"فبعد ما حدث معها فى شقة حازم و تلك الحال التى وجدها ناصرعليها هناك على فراشه ما عادت صالحه له او لغيره ..
"
65	"كان ناصر يقف خلف الباب الموارب فى تلك اللحظة و قد سمع دعوات امه لها .. لقد علم نبأ خطبة حازم منه عندما قابله منذ لحظات هابطا من شقتهم فهنأه مباركا ..
"
66	"و الان يصعد ليجدها على تلك الحالة من الانهيار نتيجة لوقع الخبر عليها .. غلى الدم فى عروقه و كاد يدفع الباب ليلقنها درسا لا تنساه و يجعلها تدرك انها له وحده الا ان صوت ابيه تناهى لمسامعه ساعلا و مطالبا بكوب الشاى الذى لم يتم اعداده بعد ..
"
67	"دفع الباب و دخل فى روية ينظر اليها و هى تكفكف دمعها و شهقات بكائها ترجف جسدها و هى تحاول جاهدة كتمانها ..
"
68	"رفعت عيونها الدامعة اليه تنظرإليه بتلك النظرات المغلوبة على امرها لينسى كل ما كان يفكر فيه من لحظات من رغبة فى تلقينها درس قاس لتدرك مشاعره تجاهها و يتذكر شئ واحد أمام تلك النظرات الموجوعة .. انه هنا و هى حزينة بهذا الشكل و لا يقوى على مواساتها او حتى يمكنه النطق بتلك الكلمات التى فيها بعض المواساة .. فهو لا يعرف كيف ينطقها .. لم يعتد على ذلك .. و لا يعرف كيف يمكنه ذلك فلسانه امامها هى بالذات لا ينطق بما يليق فجلس قبالتها فى صمت عاجز كاد يقتله قهرا الا ان اندفاع ابيه من غرفته لينزل للقهوة جعله ينهض منتفضا فى اضطراب ..
"
69	"لم ينتبه أبوه لأضطرابه و هو يتعجل كوب الشاى لتندفع به نعمة من المطبخ واضعة اياه على الطاولة  ليجلس خميس يتناوله مرتشفا منها رشفة مستمتعا و مشيرا لولده ناصر ليجلس هاتفا فى تعجب :- اقعد يا بنى واقف كده ليه !؟..
"
70	"جلس ناصر صامتا و كذلك أتت نعمة لتجلس بجوار زوجها بناءً على طلبه .. نظر الى الجميع حتى شيماء التى لم يع حزنها نظرا لانها كانت تجلس منكسة رأسها فى صمت و رشف من شايه هاتفا فى سعادة :- الظاهر النهاردة مش هاتبقى خطوبة حازم بس اللى هنسمع عنها .. واضح كده ان فى خطوبة تانى عن قريب ..
"
71	"زم ناصر ما بين حاجبيه فى قلق و مازال صمت شيماء مستمرا بينما هتفت نعمة فى فضول :- خطوبة مين يا معلم ..!؟..
"
72	"هتف خميس فى سعادة :- خطوبة شيماء ..هيكون مين يعنى ..!؟..
"
73	"تصلب جسد ناصر و سيطر على غضبه بأعجوبة بينما انتفضت شيماء من جديد و رفعت رأسها لخالها فى اضطراب و هتفت نعمة فى سعادة
"
74	"متسائلة :- مين العريس يا معلم ..!؟.. مين اللى طلبها ..!؟..
"
75	"هتف المعلم خميس :- ده عامر بن الحاج سالم صاحب ورشة الخشب اللى ف اول الشارع العمومى..
"
76	"صرخ ناصر و الغيرة تتأكله :- و ده شافها فين ان شاء الله .. !؟..
"
77	"اكد خميس :- بيقول شافها مع نعمة مرة و هى ف فرح حد من قرايبه .. و قعد يسأل عليها لحد ما عرف انها بنت اختى و جه كلمنى عنها امبارح ..
"
78	"صمت ناصر على مضض و هو يكاد يموت قهرا بينما هتفت نعمة فى سعادة ام جاء ابنتها الخطاب يطلبون ودها :- طبعا امال ايه ..!؟.. لازم طبعا يبقى هيتجنن عليها اول ما شافها .. هو فى حد ف جمال و ادب شوشو
"
79	"امسكت شيماء شهقات بكائها بجهد خرافى حتى لا تنفجر باكية من جديد و همست فى نفسها :- اه لو يعلم ذاك العريس المنتظر ان تلك العروس التى يتمنى لا تصلح لتكون زوجة صالحة تحمل اسمه و تكون اما لأولاده ..
"
80	"اخرجها خميس من شرودها مؤكدا :- بس هو مستعجل .. عايز يجى يقعد معاكِ و نقرا الفاتحة و يبقى كتب كتاب و دخلة على طوول لانه مسافر الخليج و عايزك معاه ..
"
81	"هتفت نعمة ضاربة على صدرها بباطن كفها فى لوعة :- ياخدها بعيد عنى ..!؟..
"
82	"هتف خميس محتجا :- خبر ايه يا نعمة .. اه ياخدها .. جوزها و تبقى معاه مطرح ما هو موجود ..
"
83	"و نظر خميس لشيماء متسائلا :- هاا .. ايه رأيك يا شوشو .. !؟..
"
84	"لم تنبس شيماء بحرف واحد بل تطلعت بطرف عينيها لناصر بن خالها مستنجدة و الذى ادرك نظرات استجدائها بكل حواسه لينهض دون تفكير ملبيا صارخا بكل ما يعتمل فى داخله من قهر و غيرة و محبة :- محدش هيتجوز شيماء ..
"
85	"هتف خميس متعجبا :- ليه يا بنى !؟.. ده عريس لقطة و شاريها .. ليه هتوقف حالها .. !؟..
"
86	"صرخ ناصر من جديد فى ثورة :- لأن انا حالها يا معلم .. روح قوله شيماء مخطوبة لابن خالها ناصر و كتب الكتاب هايبقى ف نفس الميعاد اللى حدده معاك .. كمان خمستاشر يوم ..
"
87	"فغر الجميع فاهه ..خميس و نعمة و كذلك شيماء التى نظرت اليه فى اضطراب تام و اخيرا نهضت فى سرعة مندفعة لحجرتها تاركة الجميع خلفها يتسأل عن رأيها .. و من سيكون المختار ليكون عريسها المنتظر.. !؟..
"
88	"وصل حازم لسراىّ الهوارى ووقف يتطلع لها من خارج بوابتها الحديدية العتيقة و اخيرا اطلق ألة تنبيه سيارته الميرى ليتنبه الخفير سعيد فيتوجه صوبه فى تساؤل :- خير يا بيه ..!؟.. تحت امرك ..
"
89	"هتف حازم فى نزق معتاد :- افتح البوابة يا عم سعيد .. مش سعيد برضه .. !؟..
"
90	"أكد سعيد بإيماءة من رأسه هاتفا :- إيوه يا بيه .. انى سعيد غفير السرايا .
"
91	"هتف حازم :- طب افتح البوابة يا عم سعيد .. انا النقيب حازم زكريا الهوارى ..
"
92	"انتفض سعيد فى فرحة :- واااه .. حازم بيه بن سى زكريا .. يا مرحب .. يا مرحب ..
"
93	"و اندفع يدفع البوابة الحديدية على مصرعيها حتى يدخل حازم لداخل السرايّ و يقف امام بابها الداخلى المفتوح كعادته ليترجل خارج السيارة و يقف يتطلع من جديد الى ذاك البناء العريق ..
"
94	"سار بإتجاه الباب و لازالت هامته بالأعلى نظراته شاخصة لأطراف السراىّ التى بهرته ما ان وقعت عليها عيناه .. شعر بأنفاس والده التى يعبق بها المكان منذ وطأت قدماه السراىّ فى سن الثانية عشرة و شعر بخطواته التى استشعر دبيبها فى كل الأنحاء و..
"
95	"واصطدام غير متوقع دفعه للخلف خطوات و جعل نظارته الشمسية تندفع ساقطة أرضا .. هم بالسباب و لكن صوت تأوه انثوى أوقفه ليلتفت منتبها لتلك التى تتماسك بالكاد حتى لا تسقط أرضا ..
"
96	"اعتدلت فى تروى و نظرت اليه فى اعتذار فى نفس اللحظة التى تطلع اليها فى غضب ..
"
97	"تعلقت نظراته بعيونها التى تنضح شقاوة و تحدى و على الرغم من الموقف السخيف الذى وجدا نفسيهما فيه الا ان عينيها لم تفقدا ذاك البريق المشاكس و كانت اول من قطع الصمت بينهما هاتفة فى لهجة معتذرة :- انا آسفة جووى يا استاذ.. انا..
"
98	"قاطعها و قد اعتدل هاتفا فى نفاذ صبر تلقائي:- أسفة ايه ..!؟.. فى حاجة اسمها تبصى قدامك مش تدهسى الناس ف طريقك ..
"
99	"انحنى يلتقط نظارته الشمسية معتدلا يضعها على عينيه و يتطلع اليها من جديد من خلف عدساتها و هى ترحل غير أبهة بغضبه او سخطه او حتى سخريته من اعتذارها الواهن ..
"
100	"شهقة مكتومة لم تغادر صدره وكادت ان تنطلق من بين شفتيه و هو يتطلع لخطواتها و التى لاحظ فيها بعض العرج الخفيف و الذى ظهر رغما عنها و هى تهبط الدرج مستديرة حول سيارته التى كانت تسد المدخل كليا ..
"
101	"شعر فجأة برغبة قوية و غير معتادة تدفعه ليندفع خلفها معتذرا عما بدر منه .. و تذكر الموقف برمته ليتأكد له انه يحمل الجزء الأكبر من الخطأ فيما حدث .. وأد تلك الرغبة المتنامية بصعوبة بالغة و لم يستطع ان يحيد بنظراته عنها حتى خرجت من البوابة الحديدية يودعها الخفير سعيد و هى تركب سيارة ما كانت تنتظرها بالخارج ..
"
102	"تنهد فى ضيق و وقف على باب السراىّ الداخلى هاتفا :- السلام عليكم.
"
103	"اندفعت ام سعيد لترى القادم :- وعليكم السلام يا سعادة البيه .. خير ..!؟..
"
104	"اكد حازم :- عاصم بيه موجود ..!؟
"
105	"اومأت ام سعيد بالإيجاب ليعالجها امرا :- طب يا ريت تبلغيه ان النقيب حازم زكريا الهوارى هنا و عايز يقابله ..
"
106	"اندفعت ام سعيد تجاهه فى فرحة هاتفة :- الله اكبر .. انت حازم بن سى زكريا .. يا ماشالله .. ياماشالله ..
"
107	"و اجفلته و هى تطلق زغاريد دوت صادحة فى ارجاء السراىّ جعلت عاصم يظهر من الاعلى متسائلا فى تعجب و هو يهبط الدرج متمهلا :- خبر ايه يا ام سعيد .. هى نتيچة بت ولدك ظهرت ولا ايه ..!؟..
"
108	"تطلع لذاك الشاب الذى يقف عند الباب الداخلى لتهتف ام سعيد موضحة سبب فرحتها :- دِه حازم يا عاصم بيه .. بن سى زكريا ..
"
109	"هتف عاصم و هو يندفع فى محبة جاذبا حازم الى احضانه :- واااه .. يا واد الغالى ..
"
110	"و ربت على ظهر حازم فى قوة تنبئ عن معزة لا يمكن إغفالها ابدا جعلته رغم صلابته المعتادة يتأثر بها بشكل لم يعتده فى نفسه .. و شعر برابط عجيب يربطه بتلك السراىّ و هؤلاء الأشخاص الذين كانوا حديث ابيه دوما و الذين سيقابلهم  واحدا تلو الاخر ..
"
111	"جذبه عاصم من كفه لداخل السراىّ هاتفا فى فخر:- ابوك كلمنى يا حضرة الظابط و جالى انت اللى طلبت نجلك لهنا .. صح الكلام دِه و لا ابوك اللى لعب ف دماغك !؟..
"
112	"ابتسم حازم ابتسامة واثقة هاتفا :- لا يا عمى انا فعلا اللى طلبت نقلى لهنا .. من كتر كلام بابا عن النجع و ناسه بعد اخر زيارة قلت لازم اجى اشوف بنفسى..
"
113	"هتف عاصم مشاكسا :- و لجيت ايه يا بطل !؟..
"
114	"ابتسم حازم :- لقيت كل خير و الله يا عمى .. كفاية مقابلتى لحضرتك .. و الزغاريد اللى استقبلتنى بيها ام سعيد .
"
115	"قهقه عاصم و هو يربت على اعلى فخد حازم فى قوة و استحسان لرده مؤكدا له انه اليوم معهم و لن يتركوه قبل ان ينال حصته من طعام الصعيد الذى لا يجب ان يفوته تذوقه من يد ام سعيد ..
"
116	"لا تعرف اذا كان ما تفعله هو الصواب ام لا لكن كل ما تدركه انها ما كانت لتترك تسبيح تأتى بمفردها لهذا المكان من اجل تسليم المال لذاك الحقير لذا شاغلتها و هربت منها مندفعة وحدها تقوم بما يلزم .. انها دوما ما تستشعر مسؤوليتها تجاه تسبيح برغم فارق السن البسيط بينهما الا انها تعتبرها ابنتها و تحس دوما انها في حمايتها و خاصة بعد حادثة قدمها التي جعلتهما تتقاربان اكثر من كونهما اختان بل اصبحتا كأنهما كيان واحد لا يمكن فصله..
"
117	"انها لا تتخيل مجرد تخيل ان مكروه ما قد يمس تسبيح مرة أخرى فيكفيها ما عانته و لازالت تعانيه جراء حادثة الفرس قديما و التي أودت الى عاهتها التي اثرت على نفسيتها لفترات طويلة و مازالت تؤثر لولا لجوء تسبيح للفكاهة و المرح حتى تغطى على ذاك الجرح الذى لازال ينزف داخلها ..
"
118	"تنهدت في قلق و هي تتطلع للطريق و تتحسس تحت خمارها ذاك النصل الذى أعدته مختبئا أسفله تحسبًا لأى غدر او خسة متوقعة من ذاك القذر الذى ينتظر اختها ..
"
119	"ها قد وصلت و ترجلت من السيارة الأجرة التي استقلتها فهى بالتأكيد ما كانت لتأتى الى هنا بسيارة ابيها و بصحبة بكرى سائقها الذى لن تفوته شاردة او واردة مما يحدث ..
"
120	"وصلت الى تلك الدار المهجورة منذ زمن بعيد على اول طريق النجع و بدأت في تلاوة ما تحفظ من آيات القران الكريم لعله يهدئ من اضطراب تنفسها و ارتجافة قدميها..  سمت باسم الله و دخلت الدار بعد ان شرعت بابها قليلا ..
"
121	"و انتفضت عندما جاءها صوت أجش من مسافة ليست بالبعيدة امرا إياها بالاقتراب و الدخول ..
"
122	"توقف مهران عندما توقفت السيارة الأجرة التي استقلتها تسنيم و فاق عجبه الحد عندما وجدها تغادرها و تتجه الى حيث ذاك البيت المهجور الذى لا يقربه احد مهما كانت شجاعته .. فمنذ كانوا أطفالا و هم يسمعون الكثير من القصص و الحكايا عن ذاك البيت المبنى على أطراف النجع و الذى لم يُسكن منذ زمن بعيد و لم يعد مأهولا الا بالجن و العفاريت ..
"
123	"ترجل مهران بدوره و اندفع خلفها ما ان رأها تخط أولى خطواتها داخل تلك الدار المرعبة شكلا و فعلا ..
"
124	"ماذا هي فاعلة في مثل هذا المكان و في مثل تلك الساعة ..!؟.. لم يعهد تسنيم بذاك الطيش و لا تلك الجرأة ابدا .. لكنه لا يعلم انها على استعداد لفعل اكثر من هذا من اجل تسبيح و في سبيل راحتها و سعادتها ..
"
125	"تقدم مهران بوجل من احد النوافذ يتطلع منها للداخل رغم ذاك الظلام الذى عم المكان و لكنه لم يستطع ان يرى اى من معالم الدار الداخلية فتسلل بهدوء حتى استطاع دخول الدار من بابها الخلفى ووصل الى حيث تقف تسنيم في مقابلة ذاك الظل الأسمر الذى يرتدى السواد متشحا به من رأسه حتى اخمص قدميه هاتفا بها في سخرية :- اهلًا بست البنات .. جبتى المعلوم يا حلوة ..
"
126	"هتفت تسنيم بصوت مرتجف رغم محاولتها تغليقه ببعض ثبات لكنها لم تستطع :- ايوه ..
"
127	"و فتحت حقيبتها منتزعة من داخلها ظرفا فيه المبلغ المطلوب لكنها لم تقربه اليه الا بعد ان سألت بدورها
"
128	"هاتفة :- و انت جبت اللى اتفجنا عليه..!؟..
"
129	"هتف بها :- طبعا جبته ..برغم ان صورك فيه زى القمر و خسارة و الله تروح هدر .. بس ميغلاش على عيونك يا جميل ..
"
130	"امتعضت في ضيق لأسلوبه الفج لكنها حمدت الله انه للشبه بينها و بين تسبيح رغم امتلاء جسدها قليلا ظن انها اختها و لن يعاند فى تسليمها الفيلم القذر المصورهاتفة:- طب و أتأكد منين ان ده السى دى الاصلى و انك مش عامل نسخ تانى ..
"
131	"قهقه بصوته الاجش اجفلها هاتفا :-مفيش ضمان معايا .. عاجبك هاتى المعلوم و خدى صورك مش عاجبك انت عارفة ايه البديل ..
"
132	"لم تستطع ان تتفوه بحرف واحد لذا أومأت برأسها إيجابا و هي تمد كفها له بظروف النقود و لكنه بغتة تقدم منها عدة خطوات دفعة واحدة ليجذبها نحوه هاتفا في سعار حقيقى :- ايه يا حلوة لهو انتِ فاكرة ان دخول الحمام زى خروجه .. اخد حقى فيكى الأول و بعدين اخد الفلوس .. كده العدل يا امورة ..
"
133	"حاولت ان تتلمص تسنيم من بين ذراعيه لتصل ذراعها للنصل المخبئ لكنه احكم وثاقه حولها ..
"
134	"ما كان من مهران الذى وصل في تلك اللحظة الا التدخل ليخرج  سلاحه صارخا في غضب هادر موجها سلاحه نحوه:- بعد يدك عنها يا نچس.
"
135	"انتفض ذاك الحقير مبتعدا عن تسنيم في اضطراب و قد تفاجئ بوجود مهران ..
"
136	"هم مهران بإطلاق النار فأندفعت تسنيم تجاهه صارخة :- لااا .. بلاش دم يا مهران ..
"
137	"الا انه سبق السيف العزل و انطلقت احدى الرصاصات من سلاح مهران في اتجاه الرجل مصوبة بحرفية الى قلبه الأسود ليسقط الرجل مضرجا بدمائه مصحوبا بصرخات تسنيم و ذعرها ..
"
1	"استيقظ غير واع بما يدور حوله و تنبه فجأة لتلك التى تلقى برأسها على كتفه.. دق قلبه فى سرعة صاروخية و هو يتذكر ما حدث البارحة..
"
2	"انها هى حلم الطفولة و عذابات الصبا و الشباب تستكين اخيرا بين ذراعيه.. انه لا يحلم.. و بالتأكيد لا يهزى.. فها هو متيقظ بكامل الوعى يدرك تماما ان ما حدث بينهما فى الليلة السابقة لهو حقيقى كما يدرك انه يتنفس الان فى اضطراب محاولا الا يوقظ تلك الجميلة الناعسة بين ذراعيه..
"
3	"سيطر على انتفاضة باغتته بقوة جبارة عندما جاءه صوت امه تنادى بأسمها من الأسفل.. نهض فى تثاقل و حذّر و اندفع خارجا من باب الشقة بنظر اليها من عليائه هاتفا:- خير ياما..!؟.
"
4	"هتفت نعمة بتخابث:- هى البت شوشو منزلتش ليه لحد دلوقتى!؟.. و تطلعت اليه تحاول وأد ابتسامة على شفتيها لمظهره المشعث مستطردة فى جزل:- و انت كمان منزلتش ورشتك!؟..
"
5	"اضطرب محاولا الرد و اخيرا هتف:- معلش اصل شوشو عندها شوية مغص.. و ف الحمام..
"
6	"همت نعمة بالاندفاع للأعلى فى لهفة هاتفة:- ليه كف الله الشر.!؟... اما اطلع اعمل لها شوية نعناع...
"
7	"انتفض ناصر مؤكدا:- لااا مفيش داعى.. هى شكلها دخلت نامت تانى.. ترتاح و تنزل لك على طول..
"
8	"توقفت نعمة فى موضعها و هزت برأسها فى تفهم هاتفة:- طيب.. ابقى طمنى لما تصحى..
"
9	"و نزلت عدة درجات و دخلت شقتها تغلق بابها و تنفجر فى ضحك هستيرى على حال ولدها البكر
"
10	"هامسة:- جدعة يا بت يا شوشو.. و اشارت لصدرها فى فخر.. تربيتى..
"
11	"و عاودت قهقهاتها من جديد.. بينما ذاك الجلف الواقف باضطراب يتنفس الصعداء ان امه لم تصعد لتطمئن على غزاله النائم على فراشه قد عاد لشقته يغلق الباب خلفه و قد شهق عندما ادرك انه خرج لأمه عار الصدر تماما و قد نسى من شدة اضطرابه ان يضع سترة منامته قبل ان يخرج اليها..
"
12	"ألقى كل ذلك وراء ظهره واندفع فى شوق للغرفة من جديد ليجد ذاك الغزال يتمطع على فراشه فشعر بحرارة شوق تلهب شرايينه لقربها فتقدم ينظر اليها فى عشق حتى تنبهت و رفرفت بأهدابها فى تثاقل أورثه رغبة محمومة فى الاندفاع اليها يعتصرها بين احضانه.
"
13	"همست فى خجل:- صباح الخير..
"
14	"لم يرد بل ظل يحدق فى محياها كأنما لا يصدق انها هى بشحمها و لحمها الماثلة امامه و تستكين فى دلال على ذاك الفراش الميمون الذى جمعهما مها لأول مرة..
"
15	"و فجأة اندفع كمجنون ليلقى بجسده على الفراش جانبها فى تهور جعلها تصرخ فى صدمة و اخيرا انفجرت ضاحكة على افعاله التى ما عادت تطابق المنطق منذ البارحة..
"
16	"لقد عاد طفلا من جديد كما تذكره منذ جاءت الى هذا الدار يتيمة ليحتضنها الجميع و أولهم هو و يشملها بكل عناية و يخصها بكل دلال و هى الحمقاء التى ما ادركت ذلك الا متأخرا جداا..
"
17	"ضم خصرها اليه فشهقت تخرج من شرودها و تندفع خواطرها لتختبئ خجلى من افعاله..
"
18	"همس فى عذوبة:- وحشتينى من امبارح للنهاردة..
"
19	"تخضب وجهها بالحمرة و لم ترد و هى تعبث فى اضطراب بضفيرتها الكستنائية ليتنبه مادا كفه يلتقطها بين أصابعه هامسا:- مبقاش ليها لازمة..
"
20	"لم تفهم ما كان يقصد الا عندما انتزع ذاك الشريط الذى يضم جدائل الضفيرة و بدأ فى فكها لتنساب خصلات شعرها فى تناغم جعله يشهق فى انبهار..
"
21	"همست بدورها تشاكسه:- كان فى واحد قال لى لو شفتك فكاها هقتلك..
"
22	"انفجر ضاحكا:- و لسه عند قوله.. لو شافك فكاها هيقتلك..
"
23	"فغرت فاها و تطلعت اليه فى تعجب ليستطرد هامسا:- فكاها لغيرى.. هقتلك.. اما لو فكتيها ليا..
"
24	"همست تتعجله فى وله:- هاااا..
"
25	"همس بالقرب من اذنيها:- برضو هقتلك.. بس قتل عن قتل يفرق يا وجع قلب ناصر..
"
26	"انكمشت بصدره هامسة بعتاب:- انا وجع قلب يا ناصر!؟..
"
27	"ضمها لصدره فى تملك هامسا:- انتِ !؟.. انتِ وجع قلب ناصر و فرحته يا شوشو.. انت حياة ناصر كلها و مفتكرش انى فاكر اى حاجة من حياتى قبل ما تدخليها.. و لا فاكر أسمى كان ازاى الا لما سمعتك بتنطقيه..ناسر.. و لا عارف كان شكل حياتى هيبقى ازاى دلوقتى و انت مش فيها..
"
28	"تنهد فى شوق لترفع اليه عيون دامعة لينحن مقبلا عيونها فى وله لتهمس فى سعادة:- ناااصر!؟..
"
29	"سأل فى هدوء مناف لما يعتمل بداخله من ثورة:-هااا..
"
30	"همست و هى ترفع رأسها من بين احضانه تقبل ذقنه الغير حليقة اسفل رأسها:- بحبك..
"
31	"احنى هامته متطلعا اليها و قد تظاهرت المشاعر و اعترضت الحواس و شجبت الانفاس لكتمانه ما يعتمل بداخله دافعه اياه ليخرج للنور و يأبى التخفى من جديد خلف مظهر صلب و قشرة وهمية من ثبات و يعلن عن عشق فاضح و هيام كاسح و هو يضمها لصدره يكاد يخبئها بين طيات روحه و هو يبثها ذاك الوجع اللذيذ الذى ناء بحمله قلبه و ذاك الفرح الذى أضاء جوانبه بعد بوح جاء اخيرا...
"
32	"وقف حمزة فى هدوء امام سرير بن عمه يبتسم فى سعادة لذاك الذى استعاد وعيه اخيرا و قرر الأطباء نقله لغرفة اخرى هامسا له:- حمد الله بالسلامة يا حازم باشا.. كفارة..
"
33	"ابتسم حازم فى وهن:- الله يسلمك يا حمزة.. ثم ازدرد ريقه فى صعوبة هامسا:- و الف مبروك.. معلش بقى مقدرتش احضر كتب كتابك..
"
34	"ابتسم حمزة رابتا على كف حازم الممدودة بمحازاة جسده هاتفا:- مفاتكش حاچة على فكرة.. و اچل مبروك دى لبعدين.. مبروك علينا جومتك بالسلامة..
"
35	"عبس حازم فى تعجب:- يعنى ايه مفهمتش حاجة !؟.. هو فى ايه !؟..
"
36	"هتف حمزة فى ثبات:- يعنى الكتاب اتأچل يا واد عمى لما چانا خبر عن الموضوع بتاعك..
"
37	"لم يكن من المفترض ان يخبره حمزة انه صرف النظر تماما عن الزواج بتسبيح حتى يذهب و يفعل ذلك بشكل رسمى و بمعرفة اهلها اولا..
"
38	"همس حازم:- انا اسف يا حمزة.. دربكت لكم الدنيا..
"
39	"قهقه حمزة فى تفهم:- دربكت ايه بس.. و الله دى اتعدلت يا واد عمى..
"
40	"تطلع حازم الى حمزة فى تعجب لا يدرك معنى تلك الاحاجى التى يتفوه بها و لم يكن فى وضع ذهنى يسمح له بالاستفسار فأثر الصمت.. وابتسم لحمزة المنشرح لنجاته فى سعادة..
"
41	"لا تصدق حالها فها هي تلك اللحظة التي كانت تحلم بها تتحقق.. ذاك الحلم الذى راودها منذ زواجها به يصير واقع الان.. انه لا تطق صبرا لتخبره و ترى رده فعله المجنونة على ذاك الخبر الرائع الذى انتظرته طويلا و الذى بالتأكيد سيكون الاروع على الإطلاق في محيط العائلة بأسرها فها هو الحفيد الأول لكل من الهوارية و التهامية قادم في الطريق..
"
42	"هتفت بإسمه في إلحاح:- باثل.. باثل.. انا هبقى ام يا باثل.. انا حامل.. انا حامل..
"
43	"اخذت تردد كلماتها في ألية ليهتف باسل بجوار اذنها في حزن يحاول مداراته:- اهدى يا سندس.. اهدى..
"
44	"كانت لاتزل في غيبوبتها تهزى في هوس بحملها.. دمعت عيناه لمرأها بهذا الشكل و زهرة و عاصم على الجانب الاخر من الغرفة يتأكلهما القلق على ابنتهما الوحيدة.. غاب عن محياها لون الحياة و خاصة زهرة التي كانت تشهق باكية في حزن:- ايه اللى حصل يا باسل !؟.. في ايه!؟..
"
45	"احنا جينا على ملا وشنا اول ما كلمتنا..بنتى مالها يا بنى!؟..
"
46	"هتف باسل في صوت تحمل نبراته حزن الدنيا و سخطها في آن واحد:- و الله ما عارف يا مرت خالى.. كل اللى اعرفه انها كانت رايحة الچامعة النهاردة و خدت العربية بنفسها و جالت مش عايزة سواج هروح لحالى.. انى لو اعرف كنت منعتها من خوفى عليها لكن انى معرفتش غير لما سألت السواج و جال انها هي اللى طلبت تسوج لحالها للچامعة و بعدها حصل معاها حادثة و اتاريها كانت رايحة تجيب نتيجة تحليل الحمل اللى عملته مش رايحة الچامعة و هي راچعة حصل اللى حصل و اتصلوا بيا يجولوا لى أن مرتك عِملت حادثة و انها..
"
47	"هتف عاصم يتعجله صارخا:- انها ايه !؟.. انطج..
"
48	"هتف باسل:- انها سجطت..
"
49	"تحوقل عاصم ضاربا كفا بكف و شهقت زهرة باكية فهى اكثر شخص كان يعلم مدى رغبة سندس في إنجاب طفل و انها انتظرت هذا الحدث منذ زواجها حتى مرت أشهر و لم يحدث
"
50	"و أخيرا عندما حدث يكون ذلك هو مصيره..
"
51	"نكس باسل رأسه في حزن غير قادر على التطلع لتلك المسكينة التي لازالت تهزى بحلمها الضائع و هو الان يدرك ان تحقيقه مرة أخرى على الأقل في القريب العاجل شيء غير وارد فقد اخبره الطبيب ان إمكانية حدوث حمل مرة أخرى ليست بالأمر الهين نتيجة مضاعفات الحادث.. لم يخبر احد بذلك و لن يفعل و امر الطبيب بكتمان الامر تماما..
"
52	"و تطلع الى ابنة خاله الغالية و اقترب من محياها الناعس الشاحب في شوق يربت على رأسها في حنو و يهمس بالقرب من اذنيها:- بحبك يا بت خالى.. بحبك جووى.. انى مش عايز عيال و لا يحزنون.. انى عايزك انتِ.. فوجى بجى طمنى جلبى عليكِ..
"
53	"عاودت همسها بأسمه بتلك اللدغة التي تفقده صوابه لينسى كل ماعادها و ينسى حتى ان خاله و زوجه مازالا بحيز الغرفة ليصعد على الفراش جوارها ليتنبه كلاهما لما يفعل و يتسللا خارج الغرفة في صمت.. اما هو فقد تمدد بجوارها يحيط جسدها بذراعه و يضم رأسها لصدره متضرعا في صمت الى الله كى تنجو و تعود لتنير حياته من جديد..
"
54	"اخيرا ستسير بجواره و هى خطيبته لا ابنه عمته و التى يدعى انه كأخيها الأكبر.. اخيرا تشعر بالسعادة لانها جواره و قد شعر بها و بما يعتمل بقلبها من مشاعر مطمورة بين طياته منذ سنوات.. و ها قد جاء الوقت لتعلن عن نفسها حرة بلا قيد و لا شرط.. تطلعت اليه و هو يجلس امامها على مقعده جوار السائق و تعجبت من احوال الزمان و تقلباته و كيف كانت البارحة على حال تود لو تطيح بهذا الرأس بعيدا عن كتفيه قهرًا و انتقامًا لقلبها المجروح على يديه و اللحظة تود لو تقبل ذاك الرأس الشامخ امامها و تتوق لضمه لصدرها..
"
55	"شعرت بحرارة الخجل تسرى الى وجهها عندما تخيلت رأسه بين ذراعيها تضمها فى حنان و تسبغ عليه عاطفتها التى تدخرها له وحده منذ امد بعيد..
"
56	"تنبهت عندها هتف بها ماجد لتترجل من السيارة و علت وجهها حمرة محببة و هى تتطلع اليه و قد تذكرت خيالاتها منذ لحظات و لم يفته ذلك بالطبع فهمس مشاكسا:- احنا لازم نكتب الكتاب بسرعة عشان اقررك.. بتفكرى ف ايه يخلى وشك يحمر كده كل اما تشوفينى!؟..
"
57	"نكست رأسها خجلا و قد اصبح وجهها بالفعل يضاهى الطماطم الطازجة ليقهقه هو بدوره هامسا:- لا بقى ده كده انا طلع عندى حق و فى ان ف الموضوع.. ده انتِ لازم يتعمل لك استجواب أمن دولة..
"
58	"هربت من امامه غير قادرة على البقاء بصحبته اكثر من هذا ليهتف خلفها:- يعنى ينفع كده ابقى عريسك و تسيبينى و تمشى لوحدك.. مش خايفة البنات تعاكسنى طيب !؟..
"
59	"توقفت عندما اصطدم بسمعها تساؤله الاخير فعادت القهقرى تقف جواره فى صمت غير قادرة على التفوه بكلمة غير انه انفجر ضاحكا رغما عنه عند عودتها.. و هتف اخيرا:- بنات تخاف متختشيش.. بس فيهم واحدة مقدرش استغنى عنها..
"
60	"عبست تسأل بلهجة تحذيرية:- هى مين دى !؟..
"
61	"نظر اليها يشاكسها مغيظا إياها:- هتكون مين يعنى !؟.. امى طبعا..
"
62	"و قهقه عندما طالعه ذاك التغير فى ملامح وجهها بشكل يوحى برغبتها فى ارتكاب جريمة ما..وابتسمت هى رغما عنها و ما استطاعت امام قهقهاته التى تتعالى بفرحة الا الابتسام و دقات قلبها تتعالى محدثة صخب لذيذ بقلبها..
"
63	"سارا معا حتى بلغا المدرج.. تجمع بعض الفتيات و نادت إحداهن ايمان فأستأذنت و انضمت اليهن و انضم هو بالمثل لبعض الزملاء..لكن عيناه لم تحيد عنها و لو للحظة فأخيرا أيقن ان قلبه معلق بتلك الفاتنة هناك و انه عاشق لها حد الثمالة..
"
64	"بعد خبر حملها ما عادت الامور كما كانت عليها فى السابق.. بل اصبح الامر اسوء.. كانت تشعر بحزن عميق لانها اصبحت مقيدة به بقيد أبدى رغما عنه و عنها.. كما استشعرت احساسه ناحيتها بالابتعاد و النفور و ربما الذنب..
"
65	"كانت تتلافى مقابلته قدر استطاعتها و نتيجة لظروف حملها الصعبة كانت تقضى معظم وقتها داخل غرفتها ممددة على فراشها حتى ما كانت تعده من طعام له ما عادت تجهزه و تطوعت امه بذلك رغبة فى إعطائها الفرصة لتخلد للراحة فأصبح يتناول وجباته بالأسفل..
"
66	"كانت فرصة مقابلته لها تعد نادرة فى ظل تلك الظروف.. كان فى بعض الأحيان يطرق باب غرفتها ليطمئن عليها فى عجالة و يرى اذا ما كان ينقصها شئ ما و يخرج بسرعة كأنما يؤدى واجبا ثقيلا على نفسه..
"
67	"و كم احزنها هذا و أوجع قلبها و أرهق روحها العطشى لإهتمامه و مساندته..
"
68	"خرجت من غرفتها للحمام فى تثاقل تستند على قطع الاثاث و هى تشعر بالدوار بسبب قلة حركتها.. دخل فى تلك اللحظة قادما من الأسفل يدندن كعادته فوجدها فى منتصف الردهة تحاول الوصول للحمام.. اندفع اليها هاتفا فى قلق:- ايه فى !؟.. انتِ تعبانة و لا حاچة !؟..
"
69	"اكدت و هى تبعد عنها كفه التى امسك بها ساعدها لمساعدتها هاتفة:- لاااه.. مش تعبانة و لا حاچة.. الحمد لله..
"
70	"تطلع لحركتها المترنحة و بطء انتقال خطواتها على الارض مما زاد من شعوره بوخزات الذنب من جديد تجاه تلك المسكينة التى ما جنت و ما كان لها من امرها شيئا..
"
71	"انتظر على احد المقاعد ريثما تنتهى من حمامها و عندما خرجت ظل يتابعها بناظريه دون ان يتدخل لمساعدتها و التى يعلم مسبقا انها سترفضها لكنه لم يستطع الجلوس هكذا فأندفع مقتربا منها و حملها فى يسر فشهقت هى فى صدمة و لم تتفوه بحرف حتى انزلها على فراشها و اقترب يقبل جبينها فى حنو بالغ و تطلع اليها لبرهة و اخيرا اندفع لخارج الغرفة و منها لخارج الشقة غير قادر على البقاء فيها و قد شعر انه يختنق فعليا..
"
72	"عاد من جديد لعشة ابيه حيث تركه منذ قليل ليجلس من جديد صامتا على غير عادته.. ليبتدره أبوه هاتفا:- خبر ايه يا حامد !؟.. انت مش جولت طالع شجتك ترتاح شوية و تطل على مرتك !؟.. ايه اللى رچعك !؟..
"
73	"هتف حامد فى ضيق:- مفيش يا حاچ.. عااادى..
"
74	"ابتسم يونس ابتسامة العارف و هتف فى لهجة ناصحة:- عيشة بت حلال يا حامد و هاتبجى ام عيالك.. استحملها يا ولدى.. دى يتيمة و ملهاش غيرنا..
"
75	"و كأن ابوه ينكئ جرح حى فهتف حامد فى حدة:- عارف يا حاچ.. عارف.. انى منجصش..
"
76	"ربت حامد على كتف ولده هامسا:- جلبك مش ميالها.. ليه جبلت بيها طيب!؟.. ليه ظلمتها معاك !؟..
"
77	"هتف حامد بحسرة:- كان عادى اى واحدة مش هاتفرج بعد ما جلبى انچرح.. كنت غبى لما جلت كِده.. ظلمتها و چرحت جلبها و انى فاكر نفسى بداوى روحى.. انى بموت كل ما أشوفها جدامى و اجول انى ليه عِملت فيها كِده.. ليه !؟..
"
78	"ربت يونس على كتف ولده المثقل بهم ذنبه هامسا:- تبات نار تصبح رماد و سبحانه مجلب الجلوب.. الذنب الكبير محتاچ توبة اكبر يا حامد يا ولدى.. و ابتسم مستطردا فى هدوء و هو يتطلع للأفق البعيد متذكرًا:- بالك انت يا حامد..
"
79	"تنبه حامد لهمس ابيه و أنصت صامتا ليستكمل يونس حكايته هاتفا:- امك دى اللى كانت ماسكة السما بيدها لما عرفت انى ممكن اتچوز عليها مكنتش طيجانى لا ف سما و لا ف ارض..
"
80	"هتف حامد متعجبا:- امى!؟.. معجولة !؟..
"
81	"ابتسم يونس للذكرى هاتفا:- يوووه.. دى اول ما شافتنى مكنتش طايچة تطلع لى حتى و كانت بتعاملنى من بعيد لبعيد.. و بتزعج لحمزة ولدها لما كان ياچى چارى يجعد و لا يتحدت.. و قهقه مسترسلا.. كان صوت غنايا اللى مش بيسكت بيضايجها..
"
82	"بدا يونس مستمتعا بسرد الماضى و كان حامد اكثر استمتاعا و هو يهتف متعجلا ابيه:- هااا.. و فضلت على كِده مش طيجاك !؟..
"
83	"اكد يونس:- اه فضلت كَتير.. لحد ما چه يوم ووجفت ف ضهرها و حميتها و الله لو كنت هموت فداها ما كنت اترددت.. ساعتها بس لجيتها اتغيرت معاى.. و شوية بشوية لجيتنى مش جادر على بعدها و فى يوم و ليلة لجيتنى بجولها عايز اتچوزك..
"
84	"هتف حامد فى لهفة:- هااا.. و بعدين!؟..
"
85	"قهقه يونس:- و لا جبلين يا خفيف.. اتچوزنا و شرفت انت يا حلو الملامح..
"
86	"قهقه حامد و هتف بعدها بلحظات مفكرا:- يعنى ممكن حد كارهك كِده فچأة يحبك.. و يتعلج بيك جوى !؟
"
87	"هتف يونس فى نبرة هادئة:- مش بجولك.. سبحانه مجلب الجلوب.. أمورها بيده و بيدنا نعدل المايل..ربنا يثبت جلوبنا على طاعته..
"
88	"همس حامد:- امين..
"
89	"امره يونس هاتفا:- غنى لنا حاچة كِده بدل ما انت جاعد زى جلتك..
"
90	"ابتسم حامد هاتفا:- تأمر يا حاچ..
"
91	"و بدأ يشدو بصوت رخيم سرى كموجات دافئة فى تلك الليلة الربيعية..
"
92	"رفع رأسه لتتعلق عيناه بنافذة حجرتها التى تطل على هذا الجانب من الخارج و لمح فجأة خيالها خلف خصاصها تتطلع الى حيث يجلس فقرر اهداء أغنيته اليها لعلها تعد اعتذارا و لو بسيط عن ما بدر منه فى حقها يثبت لها ان ما حدث لا ذنب لها فيه و انه خطأه هو..
"
93	"مش عايز احبك مش عايز
"
94	"مش داخل سجنك مش جايز
"
95	"مش عايز اموت فيكي وفيكي
"
96	"ده انا اموت في عنيكي من غمزه
"
97	"انا عارف نفسي وتلكيكي
"
98	"هعشق لياليكي من لمسه
"
99	"ده انا انسي في شافيفك اسمي
"
100	"دانا فاهم في كنوز العفة
"
101	"دانا ممكن اجريلك دمي
"
102	"انا حاسس دمي هيتصفي
"
103	"مش عايز احبك مش عايز
"
104	"مش داخل سجنك مش جايز.
"
105	"كانت تستمع مشدوهة الى ذلك الذى يترنم بالأسفل بذاك الصوت الشجى الذى يجعل قلبها يرقص طربا بين جنباتها و تذكرت انها نسيت ضوء الغرفة مفتوح قبل توجها للنافذة و ذاك يعنى انه يرى ظلها من خلف الخصاص فأضطربت و ابتعدت مسرعة تغلق نور الحجرة لتغرق فى الظلام و تعود من جديد تتطلع اليه لترى رأسه الشامخ الذى كان يرفعه الى حيث نافذتها قد نكسه و توقف عن الغناء.. لحظات و رأته ينهض مستأذنا ابيه و غادر لداخل الدار من جديد.. عادت تتمدد على فراشها ترهف السمع حتى جاءتها خطواته بالخارج و قد عاد.. لحظات و سمعت صوت باب حجرته يغلق لتشعر ان باب قلبها ذاته قد أغلق بالمثل.. فتلك اللحظات التى تتنسم فيها وجوده بالمنزل تهبها حياة من نوع اخر..
"
106	"و عادت لتتذكر كلمات أغنيته التى شدى بها متطلعا الى نافذة حجرتها و كإنه يناجيها بكلماتها.. هل يخشى الحب من جديد !؟.. هل يرهب جرح قلبه مرة اخرى !؟.. اسئلة كثيرة و لا اجابة واحدة تشفى غليل قلبها و تريحه من عناءه فالإجابة يمتلكها شخص واحد هو نفس ذات الشخص الذى عانى منه قلبها وجعا لا يغتفر..
"
107	"فتحت عيونها في تباطئ تتطلع حولها في تيه و أخيرا رأته جوارها يحتضنها اليه كعادته.. تذكرت انها لم تخبره بالخبر السعيد الذى كانت تدخره لأجله لولا..
"
108	"صمتت تحاول تذكر ما حدث لكن ألم شديد في الرأس اعتراها فتأوهت مما استرعى انتباهه ليتستيقظ دفعة واحدة منتفضا هاتفا بأسمها في لوعة:- سندس.. انتِ بخير!؟..
"
109	"تنبهت الان فقط انها في مشفى عندما مد كفه و فتح احد الأنوار لتسطع الغرفة التي كانت غارقة في الظلام وقت ان فتحت عيونها و قد ظنت انها على فراشها بجواره في بيتها و انها كانت تحلم.. لكن يبدو ان ذاك الحلم السئ لم يكن حلما بل واقع و انها..
"
110	"توقفت عن الاسترسال في استنتاجاتها عند هذه النقطة و تطلعت لباسل في ذعر و هي تضع كفها على بطنها في محاولة لعدم تصديق حدسها الذى يخبرها ان ما تشعر به حقيقى.. و انها فقدت جنينها قبل ان يكون لها الفرصة لتسعد به و تُسعد زوجها بدوره.. شهقت في ألم و هي ترفع كفها عن بطنها و تضعها على فمها في محاولة لوأد تلك الشهقات المكتوبة المتتابعة المحملة بحزن و وجع قاتل..
"
111	"اندفع باسل اليها يجذبها اليه في حنو و يضمها بين ذراعيه محاولا مواساتها و انتزاع الحزن من قلبها هامسا:- قدر الله و ما شاء فعل.. هنعترضوا على حكمه يا بت خالى.. الله چاب.. الله خد.. الله عليه العوض.. و لا ايه!؟..
"
112	"استمرت نوبة بكاءها الحار بين ذراعيه و هو لم يدخر وسعا في تهدئتها حتى بدأت تستعيد ثباتها قليلا
"
113	"فرفعت نظراتها اليه هامسة:- كان نفسى افرحك بيه قووى يا باثل.. كان نفسى اا..
"
114	"همس مقاطعا إياها:- هشش.. انى عارف.. و حاسس بيكِ.. و مش عايزك تزعلى من اللى ربنا أراده..
"
115	"انى مش عايز الا انتِ.. انت و بس..
"
116	"و اذا كان يا ستى ع العيال..
"
117	"و صمت متطلعا اليها في مشاكسة ثم هتف في نبرة حاول تغليفها بالمرح قدر استطاعته:- تاجى العيال.. دِه انى ما هصدج ألاجى حچة اجعد بيها چارك على طول..
"
118	"اتسعت ابتسامتها لمزاحه و هي تتطلع اليه في عشق و فجأة غامت تلك الابتسامة و هي تسأله في لهفة:- طب هو الدكتور قال ايه !؟.. يعنى اللى حصل ده مش هيأثر عليا.. و ممكن اخلف تانى عادى!؟..
"
119	"حاول الرد بثبات يحسد عليه و هو يهتف مؤكدا في حماسة:- ايوه طبعا مش هيأثر.. الداكتور بنفسه جالى كِده و اجيبهولك تسأليه لو حابة..
"
120	"ثم استمر في مشاكساته و هو يقترب منها في عبث هاتفا:- و لا نجيبه ليه!؟.. خلينا نعمل احنا اللى علينا و هتلاجى ولى العهد ف الطريج إليك..
"
121	"انفجرت ضاحكة و هي تدفعه عنها في دلال اشتاقه كثيرا ليعاود هو الاقتراب في محبة ضاما إياها الى صدره الذى استكانت اليه في وداعة ليهمس بالقرب من اذنيها:- بحبك يا بت خالى.. وولى العهد باسل الثانى هيجى عن جريب بإذن الله..
"
122	"قهقهت و هي تتعلق به في محبة ليستطرد هو محذراً في مرح:- بس عارفة لو لجيتك ماسكة ملفات اى جضية غير جضية ولى العهد اللى ف علم الغيب دِه.. اهااا.. انت عارفة.. خلونا نركز ف جضيتنا يا بشر..
"
123	"انفجرت ضاحكة من جديد و هي تهتف:- لا ده انت بتحجج بقى !؟..
"
124	"اكد في إصرار:- ايوه بتحچج.. عندك مانع !؟..
"
125	"همست في عشق:- ابدا يا روح سندس.. هو في حجج احسن من كده..
"
126	"ضمها الى صدره اكثر و اعتصرها بين ذراعيه و ما عاد يلتفت لما اخبره به الطبيب.. فالله عطاياه واسعة و لن يضن عليهما ابدا...
"
127	"علمت تسبيح بصوله بالأسفل و رغبته فى مقابلتها و الاطمئنان عليها.. تحاملت على نفسها و هبطت حيث ينتظر و دخلت محيية.. لينهض ابيها الذى كان يضايفه بعد برهة مفسحا لهم المجال ليعلم ما الامر بالضبط الذى يحضر له حمزة.. جلست تسبيح فى هدوء يناقض تماما ما تستشعره داخليا من اضطراب.. تنحنح حمزة محاولا جذب انتباهها الذى كان يستشعر انه غائب تماما عن مجلسهما:- ازيك يا تسبيح !؟..
"
128	"اكدت فى هدوء:- الحمد لله يا حمزة..
"
129	"قرر الدخول فى الموضوع الذى جاء لأجله مباشرة دون تسويف فهتف مبتسما متطلعا لرد فعلها:- حازم بخير على فكرة..
"
130	"انتفضت رغما عنها انتفاضة واضحة لاحظها هو عند ذكر اسم حازم رغم محاولتها السيطرة على انفعالاتها لكنه استطرد فى هدوء:- انا زرته ف المستشفى جبل ما اركب الطيارة على هنا و هو بجى تمام الحمد لله.. نجلوه م العناية المركزة لأوضة عادية..
"
131	"دمعت عيناها رغما عنها و ما عادت قادرة على التطلع اليه.. كانت تحاول ان تحكم زمام امرها و تسيطر على انتقاضة قلبها عند ذكره فى اى حديث لكنها لا تستطيع.. تشعر بشوق رهيب لمرأه و كأنها لن تصدق مهما قالوا انه بخير فعلا الا اذا رأته بعينيها و تأكدت من هذا..
"
132	"و همست بصوت متحشرج:- انت سمعتنى يا حمزة يوم الكتاب !؟..
"
133	"اكد حمزة موضحا بصدق:- لاااه.. تاه صوتك و الحمد لله وسط الهوچة اللى حصلت ساعتها.. بس سمعتك بتجولى لتسنيم اللى ف جلبك و انا كنت چاى اوضتك اطمن عليكِ.. و الحمد لله انى سمعت..
"
134	"ساد الصمت بينهما للحظات حتى
"
135	"تكلم حمزة هامسا:- بتحبيه يا تسبيح!؟
"
136	"لم يكن حمزة بحاجة لإجابة يعلمها مسبقا وتلك الانتفاضة القوية و التى جعلتها تنهض رغما عنها واقفة ساكنة فى موضعها تتطلع اليه فى ذعر حقيقى كانت اصدق اجابة يمكنه الحصول عليها..
"
137	"همس حمزة من جديد مستطردا يحاول ان يبث اليها الطمأنينة:- انا چاى النهاردة عشان احلك من اى ارتباط بينا يا تسبيح..
"
138	"شهقت مصدومة و لم تنبس بحرف ليستكمل هو:- انا اكتشفت انى كنت غلطان ف حجك جووى.. كنت هظلمك و اظلم نفسى معاكِ..
"
139	"جلست من جديد متطلعة اليه فى ذهول لا تصدق ما ينطق به لتوه فقد كان اكثر ما يؤرقها فى الليالى الماضية هو..هل تراه قد سمع صرخاتها تلك ام لا !؟..و مدى استقباله للأمر اذا ما ما كانت الإجابة.. نعم..
"
140	"كان الف سؤال و خاطر يقفز بذهنها و ما كان من بينها ما يحدث الان مطلقا.. استطرد حمزة فى ثبات:- ايوه.. كنت هظلمك لانى كنت فاكر انى هجدر أسعدك و اعوضك عن كل حاچة حصلت لك بسببى لكن طلعت غلطان و اتاكدت ان مش انا الشخص اللى ممكن يسعدك زى ما كنت اتمنى..و كنت هظلم نفسى لأنى هعيش مع واحدة هتشوفنى مچرد واحد اتچوزها تخليص حج.. لكن عمرها ما شافته حبيب..
"
141	"هتفت تسبيح بصدمة لازالت متملكة منها:- حبيب.!؟.. من امتى يا حمزة بتعترف بالكلام ده !؟..
"
142	"ابتسم مطأطئًا رأسه فى حرج:- انا نفسى معرفش من امتى.. المهم ان الحمد لله اللى حصل لحازم ده حصل ف وجته عشان يفوجنا.. و انت لسه زى ما كنتِ دايما بالنسبة لى.. تسبيح بت عمتى سهام اللى كانت بتاچى تتحايل عليا و تبكى عشان اعمل لها كل اللى باسل بيرفض يعملهولها..
"
143	"ابتسمت تسبيح بعيون دامعة و هى تتذكر كيف كان لها اخا بديلا عن باسل فى بعض الأحيان عندما كان يرفض باسل فعل ما كانت تحبه..
"
144	"نهض مغادرا ينهى الحوار هاتفا:- استأذنك انا..و يا ريت تبلغى عمى حسام و عمتى سهام و باسل انك انتِ اللى عايزة تفسخى الخطوبة عشان انا عايز أعيش ف إسكندرية و مش هاچى أعيش هنا زى ما كنّا متفجين م الاول و انك مش عايزة تبعدى عن اهلك.. يعنى..انى شايف لما تاچى منيكِ هتكون احسن.. اجول لك سلام عليكم يا بت عمتى..مش عايزة حاچة من إسكندرية..!؟.
"
145	"ابتسمت بدورها هاتفة فى امتنان و بعيون دامعة:- انا مش عارفة اجول لك ايه يا حمزة !؟.. بس ده مش چديد عليك.. طول عمرك راچل يا واد خالى.. ربنا يسعدك..و سلم لى على خالى زكريا و هدير..
"
146	"اضطرب عند ذكر هدير تلك التى يتهرب منها منذ خرجت من المشفى و عادت للأسكندرية بصحبة امها بعد الاطمئنان على حازم..و التى يعلم انه عائد الى جحيم هواها الذى ما عاد قادرًا على كتمانه.. لكنه تمالك نفسه هاتفا فى مودة:- حاضر.. يوصل بإذن الله..
"
147	"دخل السراىّ يترنح فى وجع حتى ان كتفيه ما عادت قادرة على حمل رأسه.. يبدو انه يعانى من دور برد شَديد و اهمله.. لتزداد حدته اليوم..
"
148	"صعد لحجرته بشق الأنفس و دلف اليها و لم يجدها بالداخل او هكذا ظن فأندفع نحو الفراش يلقى رأسه المكدود على وسادته متأوها فى انين..
"
149	"خرجت من الحمام لتجده على هذه الحالة فأنتفضت مسرعة اليه و انحنت تضع كفها على جبينه الذى كان يستعر.. شهقت فى صدمة و همست به:- يا شيخ..
"
150	"فتح عينيه فى تثاقل متطلعا اليها فى وهن هامسا:- انا تعبان جووى يا تسنيم.. تعباااان..
"
151	"مدت كفها تحاول ان تساعده ليعتدل على الفراش لتستطيع ان تقوم باللازم
"
152	"و اندفعت تحضر بعض الماء و برشامة دواء تسكن بعض ألمه..
"
153	"جلست جواره على الفراش من الطرف الاخر تمد له كفها بالدواء هامسة بصوت يقطر حزنا على
"
154	"حاله:- خد دى يا شيخ و هتبجى تمام بعون الله..
"
155	"مد كفه لحبة الدواء و وضعها جانبا على الطاولة القريبة و كذا فعل بكوب المياه الذى تناوله منها و هى تتطلع اليه فى تعجب لا تعرف لما لم يتناول دوائه.. و اخيرا شهقت فى صدمة ما ان وجدته يهمس فى نبرة واهنة:- انى عارف دوايا فين يا دكتورة..
"
156	"و دفع برأسه لتسقط بحجرها و تنهد فى راحة هامسا:- هنا وچعى و دوايا..
"
157	"ظلت ترتجف و هى تتطلع لرأسه الملقاة بحجرها غير قادرة على الحركة او التفوه بحرف.. كان وجهه تكسوه الحمرة دلالة على ارتفاع حرارة جسده و هى غير قادرة على التصرف..
"
158	"كانت تظن انه راح فى سبات عميق الا انها ادركت انه لايزل واعيا عندما مد كفه متناولا كفها ليضعها على رأسه المشتعل هامسا:- اجريلى قران يا تسنيم... بجالى كَتير مسمعتش صوتك.. و لو نمت صحينى على آذان المغرب..
"
159	"دمعت عيناها لمرأه بهذا الشكل.. و بدأت فى قراءة القران و بلا وعى منها بدأت فى تحريك كفها ذهابا و ايابا على جبينه و رأسه فأبتسم فى استحسان وأغمض عينيه فى وهن لا يعلم كم مر عليه و هو على هذه الحالة الا انه فتح عينيه فى تثاقل و هو يستمع لآذان المغرب على جواله كانت لاتزل على حالها تقرأ فى همس أيات من الذكر الحكيم عندما رفع رأسه قليلا و مد كفه يتناول كوب الماء مسميا الله.. بضع رشفات تجرعها متما بها إفطاره و عاد من جديد يلقى برأسه لحجرها..
"
160	"همست له فى نبرة قلقة:- خد الدوا يا شيخ.. اجيب لك تاكل حاچة.. شكلك مكلتش م الصبح..
"
161	"كان قد اصبح منذ بدأ كفارته يخرج للعمل قبل الافطار الصباحى المجمع لأهل السراىّ و يعود بعد المغرب و قد تناول إفطاره فى المناحل..
"
162	"هز رأسه نافيا لتهتف هى مؤنبة:- مينفعش كِده..لازم تاكل حاچة عشان الدوا.. شكلك تعبان يا شيخ..
"
163	"همس بها كأنه لم يسمع اعتراضاتها:-جولى مهران بس يا تسنيم.. انى مش شيخ.. و مستحجش أكون حامل كتاب ربنا..
"
164	"شهقت تسنيم فى صدمة:- ليه بتجول كِده يا شيخ مهران!؟.. ده انت طول عمرك بتراعى ربنا..و عمرك..
"
165	"قاطعها هامسا فى شجن و هو يرفع رأسه عن حجرها مستندا على كفه متطلعا لعمق عينيها:- مرعتش ربنا فيكِ..
"
166	"شهقت و لم تنطق حرفا ليستطرد هو و لايزل يتطلع اليها فى ندم و حسرة:-ايوه.. راعيت ربنا ف الناس كلها الا ف اجرب الناس ليا.. انتِ.. كنى مسمعتش عمرى الآية الكريمة.. ان جاءكم فاسق بنبأ فتبينوا.. غلبنى شيطانى و انى اللى كنت فاكر انى غالبه من زمن.. طلعت غشيم و متعافى و جدر عليا و يوم ما جدر.. جدرنى عليكِ انت ِ.. الامتحان كان صعب جوى و كنت انتِ يا بت عمتى السؤال و الچواب.. و انى.. سجطت و بأمتياز..
"
167	"ترنح رأسه من جديد و غامت الدنيا امام ناظريه فى إعياء..
"
168	"نهضت هى فى سرعة و احضرت له دواء تحقنه اياه فى قلق على حاله..
"
169	"دثرته فى عناية و هو يهمهم فى تيه اورث قلبها وجعا و عينيها دمعا..
"
170	"همت بالتوجه الى مرتبته الموضوعة ارضا لتتمدد عليها تاركة له الفراش الا انها سمعت همسه بإسمها فأستدارت عائدة اليه و انحنت تستمع لأمره هامسا:- خليكِ چارى..
"
171	"و اشار لموضع جلوسها السابق على الجانب الاخر من الفراش فعادت اليه من جديد و ما ان اصبحت
"
172	"بقربه حتى ألقى برأسه اليها من جديد و لكن هذه المرة بأحضانها لينام ملأ جفنيه وهنا و شوقا.. و هى تضم رأسه المحمل بالذنب و المكدود بالأفكار الى صدرها لعلها تحمل عنه بعض ما يعان..
"
1	"ثلاث ليال فقط.. ثلاث ليال فاصلة هى كل ما بقى لتصبح زوجه امام الله و الناس.. لقد تقرر عقد قرانهما فى نفس الليلة مع فرح ماهر اخيها.. انها لاتصدق انها ستصبح حليلته بعد عدة ساعات.. أغمضت عينيها فى نشوة و طلت ابتسامة ساحرة على شفتيها لم تستطع مداراتها.. كانت مأخوذة تماما بخواطرها و لم تلحظ ذاك الذى كان مأخوذا بدوره بصورتها المنعكسة على مرآة السيارة الجانبية حيث يجلس.. كان قد قرر تركها تهنأ بأحلام يقظتها لكن ذاك الجانب المشاغب فى شخصيته ما استطاع الا ان يهمس بالقرب من اذنيها عندما ترجلت من السيارة و هو يتبعها:- باقى تلت ايّام بس و انول المراد من رب العباد.. قرب البعيد يا رب.
"
2	"تصنعت الشدة هاتفة محاولة تمالك زمام أعصابها:- جصدك ايه !؟..
"
3	"همس مشاكسا:- قصدى هعرف اخيرا ألوان الطيف اللى بتنور و تطفى على وشك دى اخرتها ايه يا بت عمتى.. و خدى بالك.. انا غتيت.. هعرف يعنى هعرف..
"
4	"اضطربت تحاول مداراة خجلها و ما استطاعت الرد بكلمة تردعه الا انها هتفت اخيرا:- المحاضرة جربت تبدأ.. شكلنا اتاخرنا..
"
5	"رن هاتفه فأنقذها من المزيد من تعليقاته التى ما عادت قادرة على مجاراتها.. توقف للحظة يتطلع لشاشة هاتفه و تغيرت ملامحه بشكل عجيب لكنه هتف فى ثبات:- أسبقينى انت يا ايمان و انا هلحقك..
"
6	"اومأت برأسها فى تفهم و انضمت لبعض زميلاتها و غابت داخل المدرج معهم.. لكنه غاب عن عادته و ها هى المحاضرة على وشك البدء.. عادت تبحث عنه خارج المدرج و اقتربت عندما لمحت محياه و ما ان همت بالهتاف عاتبة حتى ابتلعت احرف كلماتها فى صدمة و هى تستمع له يقول:- تمام.. خلاص اتفقنا..انا نازل القاهرة.. نتقابل بكرة باذن الله.. مع السلامة يا نرمين..
"
7	"هل ما سمعته صحيحا!؟.. هل كان يحادث حبيبته السابقة !؟.. تلك الحبيبة التى خزلته و اولت له ظهرها فى اكثر أوقاته احتياجا لها !؟. وقع الاسم على مسامعها وقع الصاعقة و ما عادت قدماها قادرة على حملها و لا تعلم من اين لها بتلك القدرة التى جعلتها تندفع باتجاه المدرج هاربة من نظراته و هو يلتفت بعد إنهاء مكالمته الميمونة ليجدها تقف تنظر اليه فى صدمة..
"
8	"حاول ان ينادى عليها لتقف لكن لا المكان و لا الوقت مناسب... فتنهد فى ضيق و دخل المدرج بدوره و ما ان انتهت المحاضرة حتى بحث عنها و لم يجد لها أثرا يذكر.. عاد للعربة و قد قرر ان يصارح ايمان بكل ما كان يعتمل بصدره لكن ليس الان.. و لكن بعد عودته من القاهرة حيث هناك موعده مع الماضى..
"
9	"تقدم حازم فى تؤدة متعكزا على عصا خشبية تساعده على السير نظرا لإصابة قدمه التى فى سبيلها للشفاء بعد حادثه الاخير و توجه حيث يجلس حمزة بن عمه على الأرجوحة فى الحديقة الخلفية حيث مكانه المفضل..
"
10	"هتف حازم بالتحية:- سلام عليكم يا واد عمى..
"
11	"ابتسم حمزة و نهض مسرعا يساعد حازم على الجلوس جواره على الأرجوحة هاتفا:- و عليكم السلام يا بطل.. اخبارك ايه النهاردة !؟..
"
12	"اكد حازم:- الحمد لله.. احسن..
"
13	"و استطرد بعد لحظات من الصمت المتردد:- انت ليه فسخت خطبتك على تسبيح يا حمزة !؟..
"
14	"نظر حمزة اليه مبتسما:- عشان مكنش ينفع يا واد عمى..
"
15	"تعجب حازم:- ايه هو اللى مكنش ينفع !؟.
"
16	"هتف حمزة:- مكنش ينفع اعرف انها بتحب حد تانى و اكمل..
"
17	"هتف حازم مبهوتا:- حد تانى !؟.. مين !؟.. و ازاى!؟.. و هى اللى قالت لك كده !؟..
"
18	"قهقه حمزة:- لاااه هى مجالتليش.. هى جالت للناس كلها..
"
19	"تعجب حازم:- انت بتهزر يا حمزة صح.!؟.
"
20	"هز حمزة رأسه نفيا و هو لا يزل مبتسما و هتف فى مشاكسة:-
"
21	"والأدهى من دِه كله ان المغفل لسه ما يعرفش انها بتحبه.. و هو واجع فيها لشوشته و كان بيهلوس بيها..
"
22	"هتف حازم بضيق و اضطراب:- ايه يا عم الألغاز دى !؟.. انا مش فاهم حاجة..
"
23	"هتف حمزة بجدية:- هى صرخت بإسمه يوم كتب الكتاب.. اول ما عرفت انه أتمسك من الإرهابيين ف الچبل..
"
24	"بهت حازم و نهض مذعورا حتى كاد يسقط من شدة صدمته و ما عاد قادرًا على التفوه بحرف.. ساد الصمت لبرهة و اخيرا هتف حازم:- حمزة.. انا.. انت.. بتقول..
"
25	"همس حمزة:- انى بجول الصدج يا واد عمى.. و انت كنت بتهلوس باسمها و مكنش فيه غيره على لسانك و انت غايب عن الدنيا..
"
26	"تلفت حازم فى كل اتجاه و تمنى لو ان الارض تنشق و تبتلعه لكن حمزة هتف مهدئا اياه و مشيرا اليه ليعود لموضع جلوسه من جديد.. جلس حازم لا يستطيع التطلع لوجه بن عمه حرجا و حمزة يستطرد شارحا:- لما اتجدمت لتسبيح يا حازم مكنش ف عجلى الا حاچة واحدة بس..
"
27	"اخرس احساس الذنب اللى چوايا بسبب حادثة الحصان اللى كانت السبب فى اللى حصل لرچلها.. لا كنت بفكر ف حب و لا حتى أعرف يعنى ايه حب م الاساس و انت اكتر واحد واعى للموضوع دِه.. الحادثة بتاعتك چت ف وجتها.. عرفت ساعتها انى كنت هرتكب غلطة عمرى لو اتچوزتها.. كنت هظلمها و للمرة التانية هظلم حالى و انا اللى كنت فاكر انى بسدد دين عليا ليها.. دلوجتى اتاكدت ان الحاچة الصح الوحيدة اللى هتحسسنى انى اتحررت من عجدة الذنب الجديمة هى انى اجولك انها بتحبك انت و انى متأكد انك هتصونها و تحفظها لانها تستحج حد يحبها بجد و يخاف عليها.
"
28	"تلجلج حازم هامسا:- بس يا حمزة.. اصل..
"
29	"هتف حمزة مقاطعا ومذكرا اياه:- فاكر يا واد عمى لما كنّا هنا و ف نفس المكان دِه جلت لك انى لا اعرف يعنى ايه حب و لا عايز اعرف..
"
30	"و قهقه حمزة فى سخرية :- جال يعنى الواحد بمزاچه يعرفه و لا ميعرفهوش!؟..
"
31	"و تنهد مكملا:- ساعتها جلنا جلوبنا ف يدنا و كل واحد يبجى سيد نفسه مكنتش اعرف ان دِه لا بمزاچك و لا بكيفك يا واد عمى..
"
32	"تعجب حازم متطلعا لحمزة فى دهشة و اخيرا همس:- انت وقعت يا حمزة و لا ايه !؟..
"
33	"ابتسم حمزة متطلعا لابن عمه و همس فى وجع:- وجعت بس !؟.. جول ادهولت يا غالى..
"
34	"قهقه حازم رغما عنه هاتفا:- معقول حمزة قلب الأسد هو اللى بيقول كده!؟..
"
35	"هتف حمزة ساخرا:- جلب الأسد مين!؟.. ما راحت عليه خلاص..جصدك جلب الأرنب..
"
36	"قهقه حازم من جديد هاتفا:- و مين الساحرة اللى عملت المعجزة دى!؟..
"
37	"هتف حمزة فى تردد:- البت الجصيرة..الشبرواجطع..اللى چوه عنديكم دى..
"
38	"تطلع حازم اليه فى صدمة للحظة و اخيرا انفجر مقهقها بلا توقف و ما ان هدأت حدة قهقهاته التى أدمعت عيناه حتى هتف فى عدم تصديق:-هدير يا حمزة !؟.. انت بتتكلم جد !؟.. البت هدير اختى !؟..
"
39	"اكد حمزة ساخرا:- هى الجصيرة دى ام نص لسان.. هى الأخت هدير..
"
40	"ابتسم حازم رابتا على كتفه مواسيا:- معلش يابنى ربنا يصبرك على ما بلاك..
"
41	"اكد حمزة مبتسما:- مش كِده برضك.
"
42	"هتف حازم متعجبا:- طب مطلبتهاش من عمك ليه!؟..
"
43	"اكد حمزة:- يعنى مكنش ينفع بعد فسخ خطوبتى على تسبيح اروح اطلب هدير بعديها طوالى.. جلت استنى شوية الموضوع يهدى و انت تخرچ بالسلامة.. و بصراحة.. مكسوف و مش عارف ازاى افاتحه..
"
44	"هتف حازم:- ايه!؟.. مكسوف ده ايه !؟..
"
45	"و انتفض حازم من موضعه مستطردا فى حماسة:- ده انا اللى هروح اخطبهالك بنفسى دلوقتى.. و خليها متوافقش.. هجوزهالك بالعافية.. هى تطول..
"
46	"اندفع حازم على قدر وجع قدمه لداخل الفيلا و حمزة يحاول استوقافه و لا فائدة حتى صادف الجميع جالسا فى البهو فهتف حازم متطلعا لزكريا الذى كان يتبادل الحديث مع زينة و ظهرت هدير فى طريقها اليهم قادمة من حجرتها:- بابا.. بقولك ايه !؟.. انت مش ناوى تجوز البت هدير دى و تخلص منها !؟..
"
47	"هتفت هدير فى غيظ:- و حد قالك انى عايزة اتجوز اصلا !؟.. انا هفضل مع بابا حبيبى طول العمر..
"
48	"و انحنت تقبل زكريا فى دلال و هى تلقى بنفسها بين ذراعيه و الذى هتف بدوره فى محبة:- ايوه بنتى حبيبتى هتفضل ف حضنى..
"
49	"ليستطرد حازم فى مشاكسة و حمزة يقف خلفه و قد أوشك على الهرب من شدة الاحراج:- حتى و لو قلت لك يا بابا ان العريس ده يبقى حمزة!؟..
"
50	"هنا ابتسم زكريا فى سعادة و هو يتطلع الى بن اخيه المحتجب خلفه ولدت والذى ما ان رأه للمرة الاولى حتى تمنى ان يكون من نصيب ابنته زوجا.. بينما انتفضت هدير مشدوهة لا تقو على التفوه بحرف تتطلع لحمزة الذى ذاب توترا و إحراجا و فجأة اندفعت بلا مقدمات صاعدة الدرج بإتجاه غرفتها من جديد فما استطاعت تحمل الفرحة التى اجتاحتها عندما رأت ان حلمها يتحقق اخيرا و ان ذاك المتحجر القلب قد لان اخيرا و اصبح قلبه ملك يدها..و خافت ان تتهور كعادتها معبرة عن مشاعرها فلازت بغرفتها تهدئ من وجيب ذلك القلب الذى كان يرقص فرحا بين جنباتها.
"
51	"اندفع ذاك الرجل الاخرق بإتجاه دار جاسم هاتفا فى ذعر ما ان طالع محياه:- ألحج يا سى جاسم.. ألحج..
"
52	"هتف جاسم فى لامبالاة و ذهنه غائب تماما فى نشوة تلك الأدخنة الزرقاء التى تتراقص امام ناظريه من
"
53	"نرجيلته:- ايه فى يا مخبل !؟.. انطج
"
54	"هتف الرجل و هو يرتجف خوفا من العقاب الذى شعر انه قادم لامحالة:- كتب كتاب الست هداية النهاردة على اللى اسميه ماهر دِه !؟..
"
55	"انتفض جاسم فى عنف و ألقى بنرجيلته من يده منقضا على تلابيب الرجل صارخا:- بتجول ايه يا فجرى!؟.. امال انت بتعمل ايه هناك!؟.. انى مش جايل لك بس تعرف الميعاد تاجى تجولى!؟..
"
56	"هتف الرجل فى ذعر متلجلجا:- ما انى مكنتش موچود و الله يا سى جاسم.. انى كنت ف يد الحكومة و توك ما سيبتنى و لما رچعت عرفت انهم هيكتبوا النهاردة.. ده ان مكنوش كتبوا..
"
57	"صرخ جاسم بصوت هادر:- كمان!؟
"
58	"و بتجولها ف وشى عادى كِده !؟..
"
59	"دفع بالرجل بعيدا عنه فى عنف و حنق بالغ و هتف صارخا لرجاله:- حضروا حالكم جوام..
"
60	"و ابتسم متشفيا و هو يستطرد فى جزل:- الظاهر الليلة دى چاسم هايبجى عريس.. ما هو العروسة چاهزة و مستنية عريسها..
"
61	"و أنفجر مقهقها فى نشوة و بصوت جهورى ألقى الرعب فى قلوب رجاله أنفسهم..
"
62	"كانت تستمع الى الأعيرة النارية التى تنطلق منذ يومين كاملين فرحة من اجل الاستعداد لعقد قرانها و ماجد فى نفس توقيت زفاف ماهر و هداية و الذى كان توقيتهما المتزامن اثر اصرار خالها عاصم على ذلك فقد أراد ان يكون زفاف ماهر اخيها هو يوم عقد قرانها على ولده ماجد.. كان يريد إسعاد امها و ادخال السرور على قلبها بعد كل ما عانت جراء استشهاد اخيها...
"
63	"كان الجميع على اهبة الاستعداد و بالرغم من مراعاة الجميع لظروف الحزن التى يمرون بها و عدم المغالاة فى مظاهر الفرحة التى كانت على أضيق نطاق على غير عادة الهوارية الا ان الجميع كان فى سعادة فعلية فالعرس هوارى حتى النخاع..
"
64	"كل هذا الفرح و كل تلك السعادة و لا نصيب لها فيهما بعد ما سمعته منذ ايّام.. لقد عاد اليها.. يبدو انه عاد لحبه القديم و تجددت مشاعره لها بعد ما فعلته به.. و تساءلت فى نفسها لما اذن تقرب اليها.. لما خطب ودها و هتف برغبته فى الارتباط بها امام امه!؟.. تكاد تُجن و تفقد صوابها و عقلها لا يكف عن التساؤل و لا اجابة..
"
65	"حتى هو لم يفكر و لو للحظة ان يرفع سماعة الهاتف او حتى يأتى لمقابلتها محاولا تبرير ما سمعت.. اى تبرير يريح قلبها و يحفظ كرامتها.. لكنه لم يفعل و الأدهى و الامر انه بالفعل سافر القاهرة منذ يومين.. سافر اليها.. كانت تغلى قهرا و غيرة و حزنا على حالها.. انتفضت تحاول اسكات ذاك الضجيج بعقلها و فتحت المذياع بصوت عال و هى تتجه للنافذة تتطلع منها للغادى و الايب من و الى دارهم من اجل تجهيز الدور العلوى ليكون مخصص لماهر و عروسه..
"
66	"تنبهت لكلمات الاغنية التى يبثها المذياع لتذرف دمعها بلا وعى منها..
"
67	"و مقلتليش م الاول ليه
"
68	"ع اللى انت مش قادر تنساها
"
69	"شوف السكّات وصلنا لأيه..
"
70	"بهواك انا و انت بتهواها
"
71	"كادت ان تغلق المذياع الذى يثير شجونها بكلمات أغانيه الا ان طرقا على الباب جعلها تتوقف فى طريقها للمذياع مغيرة مسارها لتتجه للباب..
"
72	"فتحته لتجد امها تتوقف امامه
"
73	"هامسة:- ماچد هنا و عايز يجابلك ضرورى... انا هنادم عليه.. حطى تحجيبتك..
"
74	"هتفت غير مصدقة:- ماچد !؟..
"
75	"تطلعت امها هاتفة:- ايوه.. انى استغربت زيك كِده.. ايه اللى چابه دلوجت و كلها كام ساعة و تبجى حلاله و يبجى يجول لك اللى هو عاوزه !؟..
"
76	"لم تكن ايمان قد أخبرت امها بما بينهما فكان من الطبيعى تعجبها.. لكن تعجبها هى كان نابع من جرأته فى القدوم الى هنا بعد ما حدث منه.. كانت لا تريد ان تعكر أجواء فرح ماهر بما ينغص عليه سعادته فهى للمرة الاولى منذ استشهاد مؤمن ترى ماهر بهذه السعادة..
"
77	"انه يحب هداية بالفعل.. و هى لن تسمح بأى حدث يمكن ان ينل من فرحة اخيها مهما كان حتى و لو كان هذا على حساب نفسها..
"
78	"تسمرت فى مكانها و قد وضعت غطاء رأسها و دخل هو متنحنا.. كان لايزل صوت المذياع صادحا بكلماته الموجعة..
"
79	"دلوقتى ليه جاى تقولى..
"
80	"و اعمل لك ايه طب ما تقولى
"
81	"طيب.. طيب يا قلبى طيب
"
82	"طيب و لا فكرت بعدك هعمل ايه!؟
"
83	"و جرح قلبى طيب..جرح قلبى طيب
"
84	"و جرح قلبى ازاى انا هقدر عليه.!؟
"
85	"نظر ماجد للمذياع و توجه اليه ليغلق وجعه المنساب اليها و تطلع الى وجهها المرسوم بالأسى و تلك الدموع التى ما زال اثرها منحوت على صفحة خديها..تقدم اليها بخطوات وئيدة لازال بها بعض العرج الخفيف.. توقف قبالتها و هى منكسة الرأس لا تقو على رفع ناظريها و التطلع اليه حتى لا تفقد رباطة جأشها التى ادعتها ما ان علمت بقدومه لمرأها ليهتف هو بصوت حازم النبرات امرا:- ارفعى راسك لفوق يا ايمان و بصى ف عينى و قوليها.. قولى انك مش عايزة تكملى معايا.. قولى انك مش عيزانى..
"
86	"غلبتها روحها الحرة و عنادها فرفعت رأسها تطلع اليه كما امرها لكنها لم تستطع التفوه بكلمة فانفجرت باكية رغما عنها..
"
87	"ساد الصمت بينهما حتى هدأت قليلا فهمس مصرحا:- انا بقى اللى هقول..
"
88	"انتفضت و رفعت ناظريها لا إراديا تتطلع اليه فى صدمة.. هل بهذه البساطة يتخلى عنها!؟.. هل اتفق مع حبه القديم على استئناف ما كان دون لحظة تفكير واحدة فى من تركها خلفه !؟..
"
89	"استطرد هو و هو ينظر لعمق عينيها بعشق:- هقول انى مقدرش استغنى عنكِ.. و ان انتِ ف كفة و ستات العالم ف كفة تانية..
"
90	"ساد الصمت مع ابتسامة على شفتيه بمنظرها المشدوه و المصدوم من اثر كلماته و فجأة انفجرت فى عاصفة جديدة من البكاء.. لكنه بكاء عجيب.. بكاء بطعم الفرحة الممزوجة بالدهشة و المخلوط بالسعادة و المغلف بالجنون..
"
91	"هتف مشاكسا إياها:- طب يعنى ده منظر واحدة كتب كتابها بعد ساعتين يا ربى !؟.. تطلعى للناس عينك وارمة م العياط يقولوا ايه بس!؟.. واخدها جبر و لا تخليص حق..
"
92	"ابتسمت رغما عنها لمشاكساته التى تعشقها و التى استمر فيها هامسا:- خدى بالك.. انتِ مديونة ليا.. لازم اقررك كنتِ بتسرحى ف ايه و اول ما اظبطك وشك يحمر.. ميعاد التحقيق قرب يا جميل..
"
93	"احمر وجهها حياء رغما عنها ليتطلع اليها فى عشق راغبا فى ضمها الى صدره.. عند هذه النقطة شعر انه تخطى النقاط الحمراء و التى ليس من المسوح له تخطيها الا بعد ساعتين من الان.. تنهد فى حسرة هاتفا و هو يهم بالرحيل:- طب انا لازم أمشى دلوقتى.. و نتقابل قدام المأذون يا..
"
94	"قاطعته متسائلة حتى ترتاح:- روحت تقابلها ليه يا ماچد !؟..
"
95	"استدار و ابتسامة على شفتيه و تطلع اليها مؤكدا فى ثقة:- رحت أقابلها عشان أكون متأكد انى هنا و انا عايزك.. انى هنا و انا اتخلصت فعلا من كل رواسب قصتى معاها.. و ان هنا.. و اشار لقلبه.. مش لحد غيرك و لا فيه مكان الا ليكِ انتِ و بس..
"
96	"تطلعت اليه و تراقصت بقلبها دموع فرحة و لم تعقب بحرف ليهمس هو فى عشق:- سلام يا مراتى..
"
97	"انتشت فى سعادة للقب الجديد الذى اطرب قلبها و أسكر روحها و توجه حيث الباب الذى كان مفتوحا بالفعل و امسك مقبضه و هتف قبل ان يهم بغلقه خلفه:- هسيبك تجهزى عشان انا عايز اشوف اجمل عروسة النهاردة.. انا مش عارف مكنش فرح ليه بالمرة!؟.. صبرنى يا رب..
"
98	"انفجرت ضاحكة على هتافه الاخير بالصبر و هو يغلق الباب و قد تبدل حالها من حال الى حال بعد ان علمت بل تيقنت انها الوحيدة التى تعتلى الان عرش قلبه بلا منازع و ما كانت لترضى عن ذلك بديلا..
"
99	"علت أصوات الأعيرة النارية و ذاك المزمار الصعيدى يصدح خارج بيت يونس و العروس تتزين بالأعلى يجتمع حولها النسوة فى سعادة خاصة عائشة التى كانت تطير فرحة لسعادة ابنة عمها التى تظهر جلية على محياها.. فأخيرا إحداهن على الاقل ستجد السعادة التى كانت تبحث عنها و تمنت ان لا تضل طريقها اليها.. اليوم ستكون عروس لماهر الهوارى و ستنتقل لبيت ابيه..
"
100	"وقفت و تذكرت حالها يوم زفافها و دمعت عيناها كانت تشعر بنفس الفرحة و تنتشى سعادة و سرور فهى ستكون زوجة لمن دق له قلبها.. و تمنت من صميم قلبها ان لا تجد ابنة عمها اى منغصات تذكر مع زوجها المستقبلي مثلما حدث معها مع زوجها العزيز حامد و الذى تفتقده رغم كل شئ حد المجاعة.. ربتت على بطنها المنتفخ و ابتسمت و هى تربت على كتف هداية بالكف الاخرى مازحة:- عقبال ما تحصلينى.. قبل ما أولد عايزة اسمع بخبر حملك.. طوالى كِده سمعانى !؟..
"
101	"ابتسمت هداية فى حياء غير قادرة على الرد على مزاح عائشة تكاد تذوب خجلا كلما تذكرت انها ساعات قليلة و ستصبح معه تحت سقف بيت واحد بل حجرة واحدة.. زاد وجيب قلبها عند تلك النقطة فقررت التوقف عن الاسترسال فى خواطرها و خاصة عندما انتفضت و تلك الزغاريد تزداد وتيرتها معلنة عن قرب رحيلها عن دار اخيها متوجهة لدار زوجها فى زفة تليق بها حيث بيت ماهر الذى ينتظرها على احر من الجمر بعد عقد القران..
"
102	"كانت النساء ترقص و تغنى فى نشوة بالأعلى فى انتظار سماع الاذن بالمغادرة فقد حضر يونس و معه المأذون و بانتظار العريس ليعقد القران فى بيت العروس قبل اصطحاب زوجها لها..
"
103	"اشتعل الرقص حمية و الغناء قوة الا ان الوقت مر دون اى جديد.. حتى اندفعت كسبانة اليها من بين الزغاريد المتدفقة هنا و هناك مؤكدة على انتهاء عقد القران مطالبة إياها بالنزول للامضاء ليتم زفافها حتى بيت زوجها مؤكدة ان القران قد تم عقده و العريس بانتظار زفتها امام داره لتأتى اليه بصحبة اخيها لانه لم يستطع ترك المدعوين بداره..تحركت فى وجل تهبط الدرج من شقة عائشة حيث يُعقد قرانها وتنل صك سعادتها المرتقبة اخرج لها يونس الدفتر و زينته بإمضائها و عاد للمأذون من جديد و تعالت الزغاريد..
"
104	"هتف يونس بها لتتبعه لبيت زوجها وما ان وصلت لأعتاب الدار الخارجية تحاوطها النسوة منتشيات حتى تعالت فجأة الصرخات من هنا و هناك وهرولت النساء مبتعدة عن طريق ذاك الملثم و جماعته المسلحة الذى اندفع بإتجاهها و رجاله يهدمون مظاهر الفرح التى تقابلهم بطريقهم و يدهسون بسنابك خيلهم الأخضر و اليابس شاهرين الأسلحة فى تحدى صارخ..
"
105	"وصل الملثم لموضع هداية و انحنى فى جرأة جاذبا إياها ليضعها امامه على صهوة فرسه مهددا الجميع اذا ما تحرك احدهم فسيكون مصيره المحتوم هو القتل..
"
106	"و اندفع بها منطلقا على فرسه راحلا و صرخاتها بأسم يونس و ماهر تدوى طالبة النجدة..
"
107	"لم يستطع يونس الوقوف متفرجا على ذاك العار الذى يلحق به دون ان يحرك ساكنا فأندفع خلفه رغبة فى اللحاق به و تخليص العروس من يديه و تعلق بسرج فرسه رغبة فى عرقلة تقدمه مبتعدا و قد تبعته نساء الدار باكيات على انقلاب الحال..
"
108	"دفع الملثم بيونس مبعدا اياه عن التعلق به و ما ان ابتعد قليلا حتى أستدار فى غيظ و و صوب بندقيته تجاه يونس و حامد الذى لحق بأبيه و اطلق الرصاص حتى يتأكد ان ما من احد يتبعه و استدار فى لامبالاة و رحل..لتدوى الصرخات و سكينة تسقط بين ذراعى ولدها و قد تيقنت ان جاسم ينوى الشر بيونس فجعلت جسدها درعا يصد الرصاص عنه..
"
109	"ازدادت صرخات النساء دويا و الجمع يلتف حول سكينة المصرجة بدمائها بين ذراعى ولدها..
"
110	"بكى يونس فى قهر معاتبا:- ليه كِده ياما.. ليه !؟..
"
111	"ربتت على خده بكفها المرتعش و الملطخ بدمائها هامسة:- ربنا يخليك لشبابك و لعيالك يا ولدى.. انى خلاص هعوز ايه م الدنيا.. دوجت حلوها و مُرها و استكفيت..
"
112	"و أدارت وجهها باحثة بين الوجوه عن كسبانة و اشارت اليها فتقدمت و دموعها تغرق وجهها و انحنت بالقرب منها هامسة توصيها:- خلى بالك منيه يا بتى دِه ملهوش غيرك.. سيباهولك أمانة ف رجبتك..
"
113	"انفجرت كسبانة فى البكاء بحرقة شديدة و لم تستطع ان تتفوه بكلمة واحدة و اخيرا همست سكينة فى وهن:- وينها بخيتة !؟..
"
114	"تقدم حامد الباكى العينين يساعد بخيتة المذعورة على تلمس الطريق حيث ترقد سكينة مضرجة بدمائها وما ان جلست قبالتها حتى تحسست جسد سكينة فى لهفة غير مصدقة ما سمعت حتى لامست كفها لذوجة الدماء و استشعرت سخونتها فهتفت:- سكينة!؟.. انت زينة.. انت مفيكيش شى.. هتجومى.. ايوه هتجومى و تبجى زى الفل..
"
115	"ابتسمت سكينة فى وهن و هى تمسك بكف بخيتة تجذبها اليها و همست بالقرب من مسامعها:- انى مخيفاش م الموت يا خية.. خابرة ليه!؟.. و ابتسمت مستطردة.. عشان هروح الچنة جبلك زى ما جلت لك و انت مصدجتنيش..
"
116	"اكدت بخيتة باكية فى لوعة:- ايوه هتروحى.. هتروحى يا حبة عينى..
"
117	"استطردت سكينة بنظرات زائغة:- اجولك سر يا بخيتة.. انى كنت بصلى و الله.. كنت بصلى من وراكِ و مفوتش فرض من ساعة ما چيت داركم.. ربنا بعتك ليا و انى مسكت و تبت بالجوى.. هتوحشك يا غالية.. ادعيلى كتيير..و افتكرينى بالخير..
"
118	"قالت كلمتها الاخيرة فى صوت متحشرج و احرف متقطعة و اخيرا أصدرت شهقة قوية و هى تحاول نطق الشهادة بشكل مهزوز و اسلمت الروح..
"
119	"لينفجر الجميع فى نوبة بكاء هستيرى و أولهم يونس الذى ضم جسد امه لصدره فى لوعة صارخا و انكفت بخيتة تتحسس الجسد المسجى و تتلمس ريحه الطيب الذى ستفتقده للأبد
"
120	"اندفع جاسم جاذبا اللثام عن وجهه متطلعا لهداية التى كانت تعافر للقفز عن ظهر الفرس مبتعدة عنه حتى و لو فى ذلك موتها..
"
121	"همس بالقرب من اذنيها فى تشفى:- فاكرة ان ممكن تبجى لغيرى!؟.. يبجى بتحلمى.. دلوجت اخوكِ اللى كنتِ بتتحامى فيه هو اللى هايچى يچرى يبوس يدى عشان اكتب عليكِ و استرك..
"
122	"هتفت هداية فى صلابة رغم شهقات بكائها و هى لاتزل تعافر:- اموت و لا تمسنى.. اجتل روحى و لا تطول شعرى منى يا نچس..
"
123	"انفجر ضاحكا فى تجبر و همس فى غل بنبرة تقتر حقدا:- هنشوفوا يا بت عمى.. هنشوف..
"
124	"نطق جملته الاخيرة ولم يكن يدرى ان هناك بالفعل من يتبعه و لن يجعله يهنأ بأختطاف عروسه فى ليلة عرسهما و خاصة بعد ان اصبحت زوجته شرعا..
"
125	"فالجميع لم يدرك ان عقد القران قد تم بالفعل فى دار ماهر و الذى ما كان يطيق صبرا حتى يذهب لبيت العروس و خاصة ان اخيها كان بين الحضور..فتعجل يونس و الذى لم يجد غضاضة فى ذلك و كان عليه ان يحصل على امضاء العروس فقط و تم عقد القران بالفعل و انتهى الامر..
"
126	"وصله خبر اختطاف عروسه سريعا بطبيعة الحال و ما ان علم حتى حزم امره و قرر عودة ماهر القديم ذاك الشقى الذى يضاهى جاسم جرأة و صفاقة و بدأ فى جمع كل من كان يعرفهم سابقا و اندفع فى اتجاه الجبل حيث يدرك جيدا اين يمكن لجاسم و امثاله الاختباء بفعلة قذرة كهذه و انتظر هو و جماعته قدوم جاسم حيث كان يعلم انه لابد و ان يمر بذاك الطريق للوصول لمكان امن بالجبل يتدارى به.. و لم يخب ظنه فقد لمح من البعد جماعة جاسم و هو يتوسطهم و عروسه تكافح فى بسالة رغبة فى الهروب و النزول عن صهوة الجواد..
"
127	"شعر بالغيرة و الحمية تتأكله وود لو اندفع مطبقا على انفاس جاسم و انتزاعها من صدره انتزاعا الا انه حكم العقل و انتظر مجبرا حتى اقترب الجمع و بدأ هجوم الطلقات يحصد رجال جاسم الذى حاول الفرار لكن ماهر كان له بالمرصاد و اندفع خلفه بفرسه فى غضب قاهر و اطلق الرصاص خلفه حتى ارداه قتيلا..
"
128	"كادت هداية تسقط عن الفرس بسقوط جسد جاسم النجس الا ان ماهر كان الأسبق ليتلقفها بين ذراعيه و يعود بها على فرسه مندفعا هابطا الجبل فى اتجاه دار اخيها..
"
129	"ما ان وصلا حتى كان العويل و البكاء حزنا على سكينة يشق السماء وجعا و قهرا..
"
130	"دخل ماهر حاملا عروسه المختطفة الى داخل دارها و ما ان رأته النساء حتى اندفعن لأطمئنان على العروس التى فقدت وعيها خوفا و ذعرا لما مرت به..
"
131	"وضعها برفق على اقرب الأرائك و هتف بصوت متحشرج مهزوز موجها حديثه ليونس الذى نهض فى صدمة ما ان رأى ماهر يدخل بأخته حاملا إياها بين ذراعيه:- شرفنا ف الحفظ و الصون يا نسيبى.. مكنش ينفع اختك تبات الا ف بيت چوزها..
"
132	"هم يونس بالاندفاع نحوه الا ان جسد ماهر انهار فجأة و بلا اى مقدمات ليدرك الجمع متأخرين بقعة الدماء التى كانت تلطخ كتفه..
"
1	"قررت ان تنزع عنه تلك الملابس المتسخة بالشحم كعادته و التى لم يخلعها من ليلتها و التى اصبحت تُعتصر اعتصارا من جراء الحمى التى انتابته..
"
2	"بدأت فى خلع تلك السترة فى هوادة حتى لا يستيقظ متزمرا كعادته و ما ان تمت مهمتها بنجاح حتى زفرت فى راحة و هى تضع السترة على احد المقاعد لتسقط من احد جيبوها تلك الورقة المطوية..
"
3	"اندفعت تحمل الورقة لتعيدها موضعها الا ان الفضول دفعها لتفضها و تبدأ فى قراءتها لتقف مشدوهة لا تحرك ساكنا.. انه خطاب نادر الاخير لأخيه و الذى يبثه فيه لواعج قلبه و أسراره المخفية و التى لا يعلمها احد و التى ما استطاع الانتظار حتى نزوله الإجازة لإخبار اخاه الأكبر بها فبعثها فى رسالة مع احد أصدقائه.. دمعت عيناها و بدأت تغشى الدموع الكلمات امام ناظريها و هى تقرأ ما خطه نادر تجاهها و كيف انه يحبها منذ كانوا أطفالا و تمنى ان ينهى فترة تجنيده حتى يطلب يدها من ابيه و يتزوجها.
"
4	"شهقت فى لوعة و هى لا تدرى هل تبكيه ام تبكى حظها العسر.. و تساءلت هل هى نذير شؤم فقد رحل كل من كانت تحبهم او يحبونها فى هذه الحياة ليتركوها وحيدة تجتر المرارت واحدة تلو الاخرى اولا أبويها و ها هو نادر يعقبهما..
"
5	"بكت كما لم تبك يوم وفاته فقد شعرت انه مات تلك اللحظة من جديد.. و استمرت فى البكاء لفترة لا تعلم زادت ام قصرت لكنها انتفضت تضع الرسالة بموضعها فى جيب السترة و تمسح الدموع عن صفحة وجهها عندما انتبهت لعلو همهمات ناصر و تنبهت كأنه يصارع شئ ما فى منامه المضطرب اندفعت اليه هاتفة بإسمه:- ناصر.. ناصر..
"
6	"لكنه لم يجب إلا بتلك الهمهمات التى تعلن ان الحمى عاودته من جديد فأندفعت تحمل طبقا من الماء الفاتر و منشفة صغيرة نظيفة من المطبخ لتجلس على طرف الفراش تضع له تلك الكمدات الباردة على جبينه لعلها تهدئ و لو قليلا من حرارة جسده المرتفعة ليبدأ فى الارتعاش ما ان لامست جبينه المنشفة الباردة.. اشفقت عليه و قد ايقنت ان ذاك الخطاب الذى قرأته لتوها هو سبب ثورته و هروبه من محياها بالامس فهو يرى انه اصبح زوجا لتلك التى كان يعشقها اخيه و كان يود الارتباط بها..
"
7	"انه يرى نفسه خائن لذكرى اخيه و متعدٍ على ممتلكاته الخاصة عندما اقترن بها و هو لم يفعل ذلك الا رغبة فى الستر عليها فقط لا غير.. انها تشفق عليه فعلا فلولا ما حدث لها و كانت هى برعونتها و عدم انصاتها لتحذيراته سببا بشكل او بأخر فى حدوثه ما كان ناصر الان فى الصورة بأى شكل من الأشكال وربما كان الان يبحث عن عروس تليق به بدلا من تورطه معها بهذا الشكل المجحف له.
"
8	"عاودت وضع المنشفة الباردة على جبينه المستعر من جديد ليرتعش و هو لايزل يهزى ببضع كلمات اخيرا ألتقطت منها اسم نادر.. و ها هو يفصح عن مكنونات صدره التى كادت تهلكه البارحة هامسا:- نادر.. انا.. لا.. هى.. انا..
"
9	"و صمت و لم يفصح اكثر.. بدأت الدموع تهطل من عينيها و قد قررت انها ستطلب منه الانفصال ما ان يسترد عافيته فلا قبل لها لتحمل ذنب ظلمها له اكثر من هذا.. من حقه البحث عن حياة سوية مع زوجة يحبها و يتمناها... زوجة لا تكون منغصًا و مهيجا لذكريات يتمنى الفرد لو يضعها طى الكتمان.. زوجة لا تحمله وزر افعالها و لا تنكئ جرح غياب اخيه عنه كلما تطلع اليها..
"
10	"همت بالنهوض لتجلب المزيد من المياه الا انها سمعته يهمهم من جديد و لكن هذه المرة بإسمها..
"
11	"كانت المرة الاولى التى تسمعه ينطقه بهذه الطريقة و التى كانت مغايرة تماما عن نداءاته المعتادة لها و التى تحمل سمة الشدة و الحنق..
"
12	"كان اسمها فى تلك اللحظة يحمل رقة لم تعتدها يوما منه.. هتف بإسمها من جديد فظنت انه استفاق فأقتربت لعله يريد شئ ما تقوم به لأجله الا انها تيقنت انه لايزل غارق فى هلاوس الحمى و قد اضحى وجهه يغلب عليه الحمرة من شدتها.. عاود الهمس هذه المرة بإسمها و لكنه أعقبه بأخر كلمة كان يمكن ان تتخيل و لو فى اسوء كوابيسها ان ينطق بها بن خالها ذاك الذى ما ذاقت منه الا الشدة و الحزم فى معاملتها.. انه يهمس بكلمة.. ""أحبك"".. ينطق اسمها مقرونا بتلك الكلمة السحرية التى ما سمعتها يوما و ما كانت تتوقع ان تسمعها منه و منه هو بالذات و بهذا الشكل..
"
13	"و تساءلت فى وجل.. هل حقا يحبها... ام انها تداعيات الحمى!؟..
"
14	"يحبها!؟.. ناصر يحبها!؟.. لا.. انها مجرد هلاوس لا أساس لها من الصحة.. لكنها سمعت ذات يوم ان اصدق ما يحمله الانسان و ما يخفيه عن الآخرين يظهر جليا كشمس ساطعة فى هلاوس المرض او تحت تأثير مخدر ما.. فهل هذا ينطبق على حالته !؟.. عاود اعترافه من جديد بصوت ناعس و حروف متقطعة..
"
15	"شهقت باكية رغما عنها فالليلة هى ليلة الصدمات بحق.. اولاد خالها و اللذان تربت فى كنفهما كأخوة كلاهما واقع فى غرامها.. كلاهما كان يتمناها زوجة.. احدهما رحل بغير رجعة فى ذمة الله و الاخر هاهنا يتناءى عنها غير قادر على البوح بما يكنه لها صدره من مشاعر لإحساسه بانه خائن لذكرى اخيه و خاصة بعد قراءة خطابه الموجع الذى قرأته منذ لحظات قليلة..
"
16	"عاود ناصر الهمس بإسمها:- شيماء.
"
17	"فأقتربت منه فى وجل لا تعرف ما الذى يعتريها من مشاعر متضاربة جراء كل تلك المفاجأت التى تعرضت لها.. لكنها رفعت كفا مرتعشة و وضعتها على جبينه تمسد على رأسه فى حنان هامسة بدورها مجيبة
"
18	"ندائه:- انا هنا يا ناصر.. انا هنا و مش هسيبك ابدا..
"
19	"نطقت تلك الكلمات بلا وعى منها و كأنما تؤكد على شعور ما اكتنفها تلك اللحظة.. شعور بالرغبة فى البقاء جواره مهما كانت معاملته لها و مهما كانت تلك الشدة تؤذيها لكنها بحق تريد التواجد دوما و ابدا بقربه.. فهل سيسمح لها هو بالبقاء!؟..
"
20	"دخلت السراىّ فى وجل تتلفت حولها لعلها تراه و تروى ذاك الشوق لرؤياه رغم ان بعادها عن محياه لم يتعد ايّام قليلة تُعد على أصابع اليد الواحدة الا انها تشعر انها افتقدته حد اللامعقول و كم شكرت الله انها نسيت كتابها ذاك حتى تتعلل بالقدوم الى هنا حتى تحضره..
"
21	"دخلت السراىّ تتطلع حولها لعلها تجد زوجة خالها او حتى تراه هو..
"
22	"لكن لا احد ظهر فقررت ان تدور حول السراىّ متجهة لغرفة القراءة تبحث عن كتابها المنسى لعلها تجده و قد يحالفها الحظ و يكون هناك لتشبع ذاك الشوق المضن اليه و الذى يقتات على صبرها و صلابتها المعتادة..
"
23	"توجهت بالفعل لغرفة القراءة و بحثت هنا و هناك عن كتابها و لم تجده..
"
24	"تنهدت فى قلة حيلة و رأت باب غرفته المطلة على موضعها حيث تقف الان مغلق..
"
25	"يبدو انها بكرت فى القدوم مدفوعة بذاك الشوق المعربد بين جنبات صدرها..
"
26	"قررت الرحيل و هى تؤكد لنفسها انها تفضل الموت شوقا و لا ان تدق عليه بابه فى ذاك الوقت..
"
27	"لكن رحمة الله كانت بها اعلم لينفرج الباب الداخلى لغرفته معلنا استيقاظه..
"
28	"تسمرت فى موضعها للحظات غير قادرة على إلتقاط انفاسها بشكل منتظم من جراء انتفاضتها عندما سمعت صوت باب حجرته يُفتح... و تساءلت فى وجل.. و ماذا انا بفاعله لو ان ذاك الباب كان باب قلبه لا حجرته !؟..ارتجفت للخاطر و
"
29	"تشجعت و هى مدفوعة بقوة خفية لا تعرف من اين واتتها و تنحنحت فى حرج و هى تقف على اعتاب الغرفة منكسة الرأس فى حياء و همست حين استجمعت احرف أبجديتها التائهة لمرأه:- صباح الخير يا چنرال..
"
30	"كان دوره لينتفض فى تعجب لسماع صوتها يأتيه من باب الغرفة المطل على الحديقة.. لكم اشتاقها و اشتاق صوتها و افتقد جلساتهما سويا..
"
31	"استدار فى سرعة بكرسيه المدولب ليواجهها فى سعادة هاتفا:- ايمان..!
"
32	"ايه المفاجأة الحلوة دى.. اتفضلى..
"
33	"لم تتحرك من موضعها قيد انملة فما عادت قدماها قادرة على حملها من الاساس لكنها همست:- شكرًا.. انا چاية أسألك على كتاب نسيته.. مشفتوش..
"
34	"تنبه انها تقصد ذاك الكتاب الذى كان سلواه في الأيام الماضية التى غابت عنه فيها..
"
35	"فهتف مؤكدا:- اه.. الكتاب..
"
36	"و تساءل مستطردا:- هو مهم قووى يعنى!؟..
"
37	"اكدت بإيماءة من رأسها ليتنهد متوجها الى حيث وضع الكتاب بأحد الأدراج فى قداسة و اخرجه مسلما اياه.. مادا كفه به اليها هاتفا:- هو ده.. صح !؟.
"
38	"ابتسمت مؤكدة:- اه..هو..كويس انك لقيته و خلتهولى عندك..
"
39	"هز رأسه و لم يعقب لتقف هى بإضطراب تفر صفحات الكتاب بين يديها فى حرج حتى وقعت عيناها على احد حواشيه التى سطرت عليها احرف قصيدة نزار.. فأحمرت خجلا فيبدو انه رأها.. لا بل من المؤكد انه فعل..
"
40	"فتلك الكلمات التى تتبع قصيدتها بخطه المنمق بالتأكيد له..
"
41	"لاحظ هو انها تنبهت لسطوره التى خطها بلا وعى منه فى احدى المرات اللامعدودة التى فتح فيها الكتاب و توقف عند تلك الصفحة ليقرأ القصيدة ربما للمرة الالف و يتمنى ان تكون مكتوبة له و موجهة لشخصه..
"
42	"هتف مسيطرا على خلجات صدره:- اقرى كده.. عايز اخد رأيك في اللى كتبته..
"
43	"تطلعت للأحرف التائهة امام ناظريها هامسة فى نفسها.. تقرأ ماذا !؟.. لابد انه يمزح..
"
44	"اضطربت فى وقفتها فأشار اليها لتتجه لغرفة القراءة.. تحركت بأعجوبة و توجهت اليها و هو فى أعقابها بكرسيه
"
45	"جلست فى هدوء تحاول جمع شتات نفسها.. ليطلب من جديد:- اقرى..
"
46	"تطلعت للأحرف و تنحنحت تجلى صوتها و تسلحت بالشجاعة مؤكدة ان لا داعٍ من التوتر بهذا الشكل فبالتأكد هذه الكلمات ليست لها لتشعر بكل هذا الاضطراب..
"
47	"تنفست فى عمق و تهربت فى ذكاء هاتفة:- أحب اسمعها بصوتك..
"
48	"ابتسم و قد ادرك مراوغتها و تناول منها الكتاب و بدأ فى القراءة بذاك الصوت الرجولى الرخيم هامسا:
"
49	"جئت إليكِ.. لا اعلم متى و لا كيف رمتنى امواج الحياة على شاطئيكِ..
"
50	"جئتك مهزوم من قِبل العالم باحثا عن وطن لذاك الجبين المنهك حد المعاناة.
"
51	"انتِ.. يا انا.. يا روح الروح.. و نواة القلب.. ووطن الجبين.. و راحة الفؤاد..
"
52	"أتيتك ألقى بهموم عالمي التى ناءت بحملها اكتافى على أبوابك.. فهل تقبلتنى!..هل ضممتنى !... اريد ان اتخلص من اى ذكرى على اعتاب أحضانك الدافئة و لا اتذكر الا اللحظة الأنية حيث ولدت من جديد بين هاتين الذراعين..
"
53	"يا انا.. ضمينى اكثر.. فاكثر.. اذرعينى هناك حيث ذاك القلب الذهبي.. اعبرى بى فى ذورق عشقك عبر أوردتك و شرايينك.. دعيني أتلمس عطر البراءة بين خلايا ذاك الجسد الطاهر..
"
54	"يا انا.. منهك انا.. مكروب انا.. و بحاجتك انا..
"
55	"وهاك نفسى على اعتاب مدنك الشافية.. فهلا أشرعتى الأبواب لعابر قلب يحق له بعض من ذكاة حنانك السرمدي!؟..
"
56	"صمت.. بل صمت العالم و ما عادت تسمع الا هدير ضربات قلبها التى أضحت اعلى صوتا من طبول حربا بدائية..
"
57	"هتف عندما طال الصمت و لم تعطه رأيها فيما سمعت:- ايه !؟.. معجبكيش!؟..
"
58	"انتزعت نفسها انتزاعا من بين براثن تيها الممزوج بدهشتها و همست:- بالعكس..ده راااائع..
"
59	"انتفض متحكمسا:- بجد عجبك !؟..
"
60	"ابتسمت فى هدوء:- و الله حلو چدااا..
"
61	"و استطردت:- و انا بقترح عليك تعمل صفحة ع الفيس بوك و تنزل عليها خواطرك و أشعارك.. انا متاكدة انها هتعچب ناس كَتير.. چرب..
"
62	"هتف متعجبا:- انا مجتش الفكرة دى ف بالى قبل كِده.. كنت دايما بكتب لنفسى و بس..
"
63	"و صمت للحظات ثم هتف:- نجرب.. يعنى هنخسر ايه..
"
64	"ابتسمت فى سعادة لانها دلته على طريق قد تخرجه و لو قليلا من عزلته التى فرضها على نفسه..
"
65	"شعرت ان وقت رحيلها قد حان فنهضت فى عجالة هاتفة:- انا اتاخرت.. لازما أمشى..
"
66	"و اندفعت مهرولة بعيدا عن محياه فما عاد لها القدرة على البقاء اكثر و الا فقدت ثباتها كليا ليهتف هو
"
67	"يستوقفها:- ايمااان..
"
68	"استدارت لتطالع تلك الابتسامة المهلكة على شفتيه و طلبت العون من الله عندما استطرد هو متسائلا:- مقولتيش.. ممكن أسمى الصفحة ايه !؟..
"
69	"حارت للحظات تفكر فى سرعة حتى تهرب من امامه و اخيرا هتفت:- سميها.. الچنرال العاشق..
"
70	"و اندفعت مهرولة لا قبل لها على البقاء للحظة اخرى قبالة عينيه..
"
71	"اما هو فقد ابتسم فى سعادة و هو يتطلع اليها تفر امامه بهذا الشكل المذعور وقد ابدلته بصفحة كتابها صفحة متجددة يبثها عليها لواعج فؤاده و مكنونات صدره..
"
72	"دخلت كعادتها للمسجد من بابه الخلفى و توجهت لمصلى السيدات و الذى
"
73	"كان عبارة عن ساتر بسيط فى احد
"
74	"أركان المسجد الخلفية.. كانت ترتاح فى هذا المكان جدا.. كان دوما
"
75	"ملاذها من العالم بالخارج عندما
"
76	"تضيق بها الدنيا و يصطبغ صدرها
"
77	"بسواد النفاق و الكذب..
"
78	"توجهت الى المصلى و جلست تستند على الحائط الرخامى البارد و همست متضرعة:-يااارب..
"
79	"تنهدت و مدت كفها لأحد المصاحف
"
80	"الشريفة المركونة بأحد الأرفف قربها و فتحته لتقرأ فى صوت عذب هامس وقلبها فى حالة ارتباك غير مسبوق و عقلها يصارعها بقسوة و لا قبل لها
"
81	"على تلك الحرب الداخلية التى تنتهك سلامها الداخلى و تقضى على راحتها النفسية المعتادة و على هدوئها
"
82	"الفطرى و لا تجد ملجأ كعادتها الا صفحات من الذكر الحكيم فى مكانها..
"
83	"المفضل فكل تلك الاحداث التى مرت بها منذ وفاة عبدالله اخوها و من بعده مقتل ابيها و انتقالها الى منزل اخيها يونس و بين كل هذا جاسم و تطلعه لميراثها و الرغبة فى الفوز بها مهما كانت العواقب.. انها تشعر بانهيار داخلى رغم ادعائها عكس ذلك و إظهار القوة و الشدة.. لكنها تحتاج للراحة.. الراحة و الأمان..و لا شئ اخر غيرهما..
"
84	"مر الوقت لا تدرى كم.. فهى فقط
"
85	"تدرك انها دخلت المسجد بعد صلاة
"
86	"الظهر بقليل او بالأدق بعد ان فرغ
"
87	"الرجال من صلاتهم فتلك الفترة ما بين صلاة الظهر والعصر يكون فيها
"
88	"المسجد فارغ تماما و كله ملكها تقريبالانه وقت الذروة و ما زال معظم
"
89	"الرجال فى اشغالهم..
"
90	"دخل هو يتلمس موضع لا يدركه احد به.. موضع يتوارى فيه عن الاعين على الرغم ان تلك الفترة لا يرتاد
"
91	"المسجد الا من فاتته صلاة الجماعة ظهرا فجاء لصلاتها وعلى الرغم من ذلك انتبذ مكانا قصيا و كان الانسب فى حالته تلك ان يجلس بالقرب من
"
92	"ستار مصلى النساء حتى يصبح بالفعل فى منأى عن الاعين..
"
93	"توجه الى هناك و قد عقد عزمه على الصلاة اولا ثم الجلوس هناك حتى اذان العصر فهو ما عاد يعرف لما أصبح لا يدرك راحته الا و هو في رحاب بيت الله.. منذ استشهاد اخيه مؤمن و هو لا يرى معنى للدنيا و لا رغبة فيها و هو الذى كانت الدنيا شغله الشاغل لا يتورع عن فعل اى شئ مهما كان حتى يحوز ملذاتها التي غرق فيها حد الثمالة.. لكن الان هو يدرك انها لا تساوى مثقال ذرة و ان نظرة واحدة الى أخيه الحاضر الغائب تساوى الكثير.. بل تعادل الدنيا و ما عليها.. جلس و بداخل صدره نار تستعر على فراق أخيه الأصغر الذى ما قدره يوما حق قدره و ما كان له الأخ الأكبرالذى تمنى..
"
94	"دفع بكفه لجيب جلبابه و اخرج رسالة أخيه الاخيرة له و التى تركها مع زملائه لتكون أمانة تصل اليه اذا اذن الله و استشهد.. و ها هى الان بين كفيه يتنسم من خلال حروفها عبق روح أخيه و يتمنى لو تجسد روحا و جسدا حيّا أمامه و لو للحظات حتى يخبره بكل ما يعتمل بصدره من مشاعر ما اتيحت له الفرصة ليخبره إياها ابدا..
"
95	"قرأ الرسالة ربما للمرة الالف و كعادة كل مرة لا يستطيع استكمالها قبل ان يذرف الدمع قهرا و ألما و شوقا لصاحب تلك الأسطر..
"
96	"حتى ان شهقات بكائه ارتفعت عن عادتها ربما لانه يدرك انه وحيدا بالمسجد و فى ذاك المكان المتطرف منه و لا يوجد شاهد على تلك الدموع الا الله.. فهمس بشوق عاصف:- اتوحشتك يا مؤمن..اتوحشتك ياخوى.
"
97	"انتفضت هى عندما شعرت بحركة ما بجوار ستار مصلى السيدات الذى تحتله وحيدة الان.. حبست انفاسها فى ترقب و قد قررت النهوض لترحلفى هدوء الا انها سمعت همهمات وشهقات بكاء جعلتها تتسمر فى مكانها و لا تحرك ساكنا..
"
98	"و اخيرا استمعت لذاك النداء الذى أدمى قلبها و ذاك الشوق القاتل الذى يغلّفه.. انه هو.. ماهر يبكى اخاه الشهيد.. لم تكن تدرك ان استشهاد مؤمن سيؤثر على ماهر بهذه الطريقةالموجعة.. هو اخاه بالطبع و من الطبيعى ان يحزن على فقده لكن لم تكن تتوقع ان يكون حزنه بهذا العمق و يصل لذاك الحد من الوجع..
"
99	"و تعجبت ان ماهر هذا يملك قلبا من الاساس يشعر و يحس كباقي البشر.. كانت دوما تظن انه خُلق بلا قلب مجرد كتلة من الرغبة يعمل فقط على ارضاء شهواته لا اكثر.. هى بالفعل سمعت من اهل النجع انه تبدل بشكل كبير بعد رحيل أخيه..
"
100	"لكنها لم تكن تتخيل انه تغير بهذا الشكل..
"
101	"لا تعلم ما الذى دفعها لتعود موضعها من جديد لتفتح مصحفها بعد ان اغلقته استعدادا لمغادرة المسجد و تبدأ بالقراءة فى صوت رخيم باكٍ:- وَلَا تَحْسَبَنَّ الَّذِينَ قُتِلُوا فِي سَبِيلِ الله أَمْوَاتًا ۚ بَلْ أَحْيَاءٌ عِندَ رَبِّهِمْ يُرْزَقُونَ (169) فَرِحِينَ بِمَا آتَاهُم الله مِن فَضْلِهِ وَيَسْتَبْشِرُونَ بِالَّذِينَ لَمْ يَلْحَقُوا بِهِم مِّنْ خَلْفِهِمْ أَلَّا خَوْفٌ عَلَيْهِمْ وَلَا هُمْ يَحْزَنُونَ (170) ۞ يَسْتَبْشِرُونَ بِنِعْمَةٍ مِّنَ الله وَفَضْلٍ وَأَنَّ الله لَا يُضِيعُ أَجْرَ الْمُؤْمِنِينَ..
"
102	"انتفض عندما استمع لذاك الصوت الرخيم الذى استطاع تمييزه بسهولة رغم نبراته الباكية تأثرا.. انه صوتها.. ابنة العمدة... كما كان يدعوها دوما سخريةً و استهزاءً و التى ما مر يوما الا و كان لها بالمرصاد في ذهابها و إيابها..يسمعها ما لا يرضيها من كلمات الغزل رغبة في استمالتها.. أيقظته من صدمته عندما همست معزية:- البقاء لله..
"
103	"همس مجيبا بصوت متحشرج لازالت اثار الصدمة بادية على نبراته:- سبحان من له الدوام.
"
104	"و اندفع راحلا خارج المسجد كمن يسابق الريح عدوا.. لا يعرف مما يفر.. هل يفر منها ام من نفسه القديمة التى ذكرته هى بها و بما كان يفعله فى السابق من مضايقات و الذى قابلته هى اليوم بالإحسان اليه في رقى و رقة!؟..
"
105	"وقف خلف احد الأشجار القريبة من مدخل المسجد الخلفى يلتقط انفاسه حتى وجدها تخرج فى هدوء و روية تسير فى هرولة معتدلة تنظر امام اقدامها لا ترفع ناظريها ابدا عن موضع خطواتها حياءً..
"
106	"دق صدره فى قلبه بعنف جعله يجفل فى دهشة.. انه يحبها.. نعم يحبها.. و العجيب ان يكتشف هذا الان فى تلك اللحظة التى يعربد فى صدره حزنه و قهره على رحيل أخيه الوحيد.الان فقط يدرك ان شعورا اخر يزاحم ذاك الحزن بداخله ليظهر كالمارد من قمقمه ليهتف صارخا:انا هاهنا..
"
107	"قابع منذ امد بعيد.. انا هنا لكنك الان فقط ترانى.. و لن اتوارى مرة
"
108	"اخرى ابدااا..
"
109	"دخل حمزة الفيلا متنحنا في ادب كعادته و هو يقبل على مائدة الغذاء التي ينضم اليها يوميا منذ جاء لبيت عمه من النجع..
"
110	"جلس في هدوء محاولا انتظار الوقت المناسب لقول ما يرغب في الإدلاء به... مر الوقت و هو يتحين الفرص ليلقى بما يود ان يعلمه الجميع وأولهم هي.. ابنة عمه الغالية التي اورثته السهد ليال طويلة منذ خرج من محبسه حتى الليلة الماضية التي عزم بشكل قاطع على تنفيذ ما اتخذ قراره النهائي بشأنه و تجمع الكل على مائدة الغذاء هو الوقت الأمثل بجدارة لذا هتف في صوت حاول تغليفه بالبرود قدر استطاعته:- بجولك ايه يا عمى.. انا عايز استأذنك انزل البلد أسبوعين كِده..
"
111	"تطلع اليه الجميع مستفسرًا و كان زكريا من استفسر في هدوء:- و ماله يا حمزة.. طبعا تقدر دى مش عايزة استئذان.. بس ليه خير!؟..
"
112	"تنحنح حمزة و هو يعلم ان هذا السؤال كان قادما لا محالة و هو كان متأهبا للإجابة فهتف:- ابدا يا عمى بس عايز اطمن ابويا و امى عليا بعد اللى حصل.. كمان انى اتفجت مع عمى حسام على ميعاد كتب الكتاب بإذن الله و هيكون بعد ما أوصل بكام يوم.. و اكيد مش هيتم الا بوجودك يا عمى..
"
113	"هلل زكريا:- الف مبرووك.. قول كِده بجى.. اتوحشت العروسة جلت انزل أشوفها و أكتب الكتاب بالمرة..
"
114	"ابتسم حمزة و نكس رأسه في حياء و لم ينبس بحرف و ما كان قادرًا على رفع نظراته لتلك التي تجلس قبالته كتمثال شمعى لا حياة فيه يذوب داخليا في قهر و لا احد يدرى بما يعتمل داخلها.. النار تتأكلها و لا قدرة لديها لتخبر اى احد ان ينجدها و يمد يد المساعدة ليطفئها.. و كيف لهم ذلك!؟ حتى و ان حاولوا لن يستطيعوا مد يد العون و من أشعل النيران نفسه لا يأبه ولا يدرى من الاساس انها تحترق بها في صمت مهيب..
"
115	"نهضت في هدوء غير معتاد منها و خاصة بعد سماعها خبر سعيد كهذا و استأذنت لتصعد غرفتها و ما ان دخلت من بابها حتى أطلقت العنان لدموعها الحبيسة لتروى خديها في غزارة.. هي لا تدرى ما يعتريها.. لكن ما تدركه بحسها انه لا قبل لها لتعيش بدون ذاك الاحمق بالأسفل و الذى يفكر ان يتركها ليذهب ليتزوج بأخرى.. هل يعلم معنى هذا!؟.. هل يعلم انها قد تموت ان فعل!؟.. هل يدرك حقا ذاك الجرم الذى يرتكبه في حق قلبها و روحها معا!؟..
"
116	"بالطبع لا.. هو دوما لا يدرك الا هدير الساذجة.. هدير التي تفعل كل شيء بشكل خاطئ.. هدير المدللة التي لا تليق لتكون زوجة رجل صعيدى يثور غيرة لأتفه الأسباب و هي بتحررها الذى لا يعيه عقله لا تناسبه بأى شكل من الأشكال.. بالطبع لا تناسبه.. فهو يميل لفتاة تعرف أصول التعامل و ما يجب و ما لا يجب.. فتاة تدرك دورها بالضبط في حياته و تكون داعم قوى له لا مجرد فتاة يكون مجرد شخص ينضم لقائمة مدلليها الكثر..
"
117	"شهقت في لوعة غير قادرة على التفكير في شيء الا ذاك الوجع القاهر الذى يعتصر قلبها اعتصارا..
"
118	"اما هو.. فقد شعر براحة كبيرة و هو يجمع اغراضه ليرحل في عجالة مبتعدا قدر الإمكان عن محيا تلك التي قلبت موازين تعقله و أورثته التيه في أمور القلب و شواغل الروح و هو الذى ما كان يوما من المؤمنين بها و لا من الطامحين اليها..
"
119	"هتف سيد في ضيق:- انتِ مش هاتفردى وشك ده بقى لما تشوفينى..
"
120	"زمت ثريا ما بين حاجبيها في غضب و هتفت:- و انت ايه عوزتك ف وشى سواء مجلوب و لا معدول.. اللى يهمك شغلك اللى بتخده.. اى حاچة تانية مليكش فيها يا باشمهندس.. و لو على وشى اللى مش عاچبك ده.. بسيطة جوى متشوفهوش تانى.. و لا تزعل حضرتك..
"
121	"و همت بالنهوض مغادرة مكتبها الذى كان ملحقا بمكتبه.. الا انه هتف يستوقفها في ثورة:- هو في ايه!؟..
"
122	"أقول كلمة ترديها عشرة.. يا ساااتر..
"
123	"و تبدل في لحظة هامسا:- و بعدين هو مش انا عملت اللى طلبتيه و خرجنا سى حمزة من المصيبة اللى كان فيها دى.. و ربنا يعلم انا اتكلفت قد ايه عشان اخرجه..
"
124	"ابتسمت في سخرية:- ذنبك و بتخلص تمنه.. مش انت اللى رمته الرمية دى.. من افسد شيء فعليه إصلاحه.. ربنا يهديك..
"
125	"هتف في غيظ:- انتِ ليه بتعاملينى كأنى واحد مريض او مجنون... انا باخد حقى على فكرة..
"
126	"هتفت في حزم:- لاااه ده مش حج يا باشمهندس.. الحج يتاخد ف النور و جدام الناس كلها.. عارف ليه لانك عارف انه حجك.. لكن اللى بتعمله ده ملوش الا اسم واحد بس.. بلاش اجولك عليه..
"
127	"انتفض في غضب ممسكا بذراعها يهزها في عنف:- انا مش جبان.. لو ده قصدك.. انا عمرى ما كنت جبان.. انا كان لازم اعمل كده.. كان لازم ادوقهم من القهرة و الوجع زى ما دقتهم و ا..
"
128	"قاطعته منتزعة ذراعها من بين أصابعه الفولاذية هاتفة:- واضح ان مفيش فايدة و الغل هايفضل ماليك..
"
129	"انا معرفش ليه بتكره الهوارية جوى كِده و لا عايزة اعرف على فكرة.. لكن اللى أحب اجولهولك انك صعبان عليا جوووى..
"
130	"و اندفعت باتجاه الباب و امسكت المقبض تديره راحلة و لكنها استدارت قبل ان تهم بالخروج هاتفة في لهجة صارمة:- اه و بالمناسبة.. انى مش چاية الشركة دى تانى.. انا مجدرش اتعامل مع واحد كل همه ف الدنيا انه يأذى ناس لحم كتافى من خيرهم.. و نصيحة يا باشمهندس.. ابعد و ارچع مطرح ما چيت لانك هتخسر حاچات كَتير جوووى لو فضلت هنا..و انا مش بهددك على فكرة بس انا بحاول اديك فرصة اخيرة تراچع فيها نفسك و بچد انا لو حسّيت للحظة انك ناوى على شر تانى انا اللى هفشى سرك للكل و ساعتها هم اللى هيتعاملوا معاك و انت متعرفهمش.. الهوارية لحمهم مر و انت اللى خسران صدجنى.. اشوف وشك بخير يا باشمهندس..
"
131	"و خرجت مسرعة و صفقت الباب خلفها لتتركه في صراع مرير بين رغبته في استكمال انتقامه و بين نصيحتها الغالية التي اسدته إياها بكل صدق.. و الأهم من ذلك كله هو رحيلها هي.. هل سيستطيع دخول هذه الشركة من جديد و هي ليست بها و لا يطالع محياها الصبوح متى دخل مكتبه!.. او يستمتع بمشاكستها و اثارة نوبات غضبها الذى يشتعل سريعا في تلك الأحداق العسلية التي تغريه لمزيد من التحديات!؟..
"
132	"فماذا يفعل.. و كيف ينهى ذاك الصراع!؟.. و أي كفة هي الراجحة في ميزان الأختيار.!؟..
"
133	"هبطت تسنيم الدرج فى هوادة لتصبح فى صحن الدار عندما طلت زهرة من الداخل و بيدها صحون الافطار الذى تعده لعاصم و ماجد لتتفاجأ بظهور تسنيم و هى تتجهز للخروج فهتفت فى سعادة:- صباح الخير يا تسنيم.. شيفاكِ مستعدة و هاتخرجى بدرى
"
134	"كده!؟.. خير!؟..
"
135	"ابتسمت تسنيم بدورها هاتفة:- خير باْذن الله.. امى بس بعتت لى جال تعبانة شوية و عيزانى اجيس لها الضغط.. هروح و اجضى النهار..معاهم انا جلت لمهران.. هو عارف من امبارح..
"
136	"هتفت زهرة بلهفة:- ليه مالها سهام بعد الشر عنها!؟..روحى يا حبيبتى وابقى طمنينى عليها و انا كمان هكلمها اخر النهار.. ياللاه معطلكيش عنها بقى..
"
137	"و ما ان همت تسنيم بالخروج حتى هتفت زهرة تستوقفها:- بقولك ايه يا تسنيم!..
"
138	"تنبهت تسنيم هاتفة:- خير يا مرت خالى..!؟.
"
139	"هتفت زهرة:- و انت رايحة لبيت بابا فى طريقك عدى على مهران ف المناحل خليه يبعت لنا عسل لحسن خلص و انت عارفة خالك كل اما ميلاقيش عسل يقعد يقطمنا.. عندنا المناحل دى كلها و مفيش عسل ف السرايا.. خليه يبعت لنا حد بيه ضرروى لحسن انا رنيت عليه كذا مرة و مردش..
"
140	"اكدت تسنيم:- من عنايا يا مرت خالى..
"
141	"ابتسمت زهرة:- تسلم عيونك.. و متنسيش تسلميلى على ماما و تسبيح.
"
142	"اكدت تسنيم:- يوصل..
"
143	"ركبت تسنيم السيارة لبيت ابيها و ما ان مرت على مناحل العسل حتى طلبت من سائقها التوقف قليلا و انتظارها حتى تعود..
"
144	"ترجلت و دخلت تبحث بعينيها عن مهران و لم تجده.. سارت قليلا ما بين تلك الأحواض المزروعة بالزهور من مختلف الأشكال و الألوان و اخيرا وقعت عيناها عليه و هو داخل منطقة الخلايا المربعة المتراصة على هيئة صناديق بنية و تعجبت انه لا يرتدى البدلة المخصصة للتعامل مع الخلايا كما ترى فى الأفلام.. و ذاك اخر ما تعلمه عن النحل و تربيته..
"
145	"رأت فجأة عمود دخان يخرج من داخل احد الخلايا فظنت انه يحترق فأندفعت فى ذعر باتجاه مهران هاتفة:- حاسب يا شيخ..
"
146	"كانت صرختها كفيلة بإثارة حفيظة النحل ليتوجه اليها مترصدا الا ان مهران تنبه فى سرعة لتلك الكارثة التى اثارتها بصرخاتها فأندفع اليها ليجذبها فى سرعة و يدفع بها ليلتصق ظهرها بأقرب نخلة و يدفع جسده ليحتويها كليا و يكون ساترا لها و غطاء يقيها لدغات النحل الموجعة التى بدأت تنال منه هو..
"
147	"شعرت بالذعر فأنكمشت بين احضانه و هى تنتفض كلما سمعته يتوجع فى ألم ويتصلب جسده من جراء تلك اللدغات التى طالته وما كان بمقدورها ان تقوم بأى فعل لإنقاذه فيكفيها انها السبب فى كل ما يحدث من الاساس.
"
148	"امسكت شهقات بكائها على تأوهاته لأجلها بأعجوبة لكنها لم تستطع ان تمنع تلك الدموع التى خانتها من ان تُذرف شفقة عليه.. انه يفديها و يتحمل لدغات موجعة بدلا عنها..
"
149	"و اخيرا ابتعد فى تؤدة عندما شعر ان النحل قد هدأ و مات من مات منه فى سبيل الانتقام للإزعاج الذى سببته هى.. كان اقترابه منها بهذا الشكل الحميمى و احتمائها بأحضانه شعورا مهلكا..اكثر ألما و أشد وجعا من لدغات النحل التى طالته..
"
150	"همس بصوت أجش محاولا معاتبتها بصوت خفيض حتى لا يثير حفيظة النحل من جديد و ما ان هم بالنطق حتى رفعت نظراتها الدامعة اليه فأخرسته كليا و جعلته يبتلع احرف عتابه جميعها و لا يبقى منها الا احرف كوّن بها جملة واحدة تشى بكل ما يعتمل بصدره من محبة:- انتِ بخير!؟..
"
151	"طاف بناظريه على وجهها لعله قد اصابه ما اصاب وجهه الذى حاول مداراته قدر إمكانه لكنه طاله بعض اللدغات..
"
152	"لم تستطع النطق بحرف و هى تتطلع الى وجهه الذى بدأت اثار حمراء تظهر على احد جانبيه..
"
153	"و اخيرا ألقت بالاحرف هامسة و هى تشير لموضع الاحمرار فى ذعر:- انت محتاچ علاچ.. ضرورى..
"
154	"همس يحاول طمأنتها:- متخافيش.. هبجى كويس.. لدعة النحل شفا..و انا متعود عليها... فداكِ..
"
155	"همست لنفسها:- هل قال فداكِ!؟.. قالها!؟.. يا وجع روحى يا مهران.. متى تسامح !؟.. متى تغفر !؟..
"
156	"هطلت الدموع من عينيها بغزارة فتنبه و تطلع اليها فى شفقة و ما ان هم بالحديث حتى كانت هى الأسبق لتندفع من امامه حتى لا يرى المزيد من ضعفها فى حضرته..
"
157	"تنهد فى قلة حيلة و هى يتطلع الى رحيلها المهرول و صوت محرك العربة المسرعة بها بعيدا.. يفكر دوما فى أخبارها انه سامحها.. انه غفر ما كان منها.. انه ما عاد يهمه الا هى و لا يترقب الا اجتماعهما.. لكنه يرى ان من الأفضل ان تظل تعتقد انه لايزل على موقفه و لم يتزحزح حتى تظل بعيدة و تتركه بسلام ينهى ما بدأه بالفعل من كفارته حتى يستطيع الاقتراب منها وكذا تعليم نفسه درسا لاتنساه.. و تنهد من جديد رافعا كفيه للسماء فى ابتهال هاتفا بوجع هادر:- يااارب.. هون ثم هون.. ثم أزح الهم عن قلوب لا يعلم بحالها الا انت..
"
158	"كررها مرات و مرات و اخيرا تحشرج صوته فأخفض كفيه و احنى رأسه و دمعت عيناه شوقا اليها و شفقة عليها..
"
159	"اندفع باحثا عنها كعادته.. وجال ببصره الشقة بناظريه لعله يجدها و أخيرا رأها تجلس على اريكتها المفضلة في غرفة نومهما تتطلع لبعض الأوراق أمامها في اهتمام بالغ حتى انها لم تع بحضوره الا عندما اندفع ملقيا رأسه على قدميها المتشابكتين أسفلها لتنتفض و تتناثر الأوراق من يدها ارضا
"
160	"فهتفت و هى تتنفس بعمق و راحة:- كِده برضو.. خضتنى يا باثل..
"
161	"ابتسم بدوره هامسا:- انا بجالى فترة بدور عليكِ و انتِ ولا حاسة..مشغولة بالورج و مش واخدة بالك..
"
162	"و استدار حتى اصبح وجهه مواجها لأحضانها فدفن وجهه فيها مهمهما في شوق.. لتنحنى هامسة بالقرب من أذنيه:- باثل.. عايزة اخلص القضية اللى ف ايدى.. ممكن!؟..
"
163	"همس بصوت مكتوم و هو لايزل متشبثا بأحضانها:- و انى جضيتى مين يخلصها!؟..
"
164	"ابتسمت هامسة:- طبعا انا..مش هتلاقى محامى شاطر زيي هكسبهالك من اول جلسة.. بس القضايا بالدور.. اخلص اللى ف ايدى و أفضى لقضيتك..
"
165	"انتفض متصنعا الامتعاض هاتفا:- و إن جلت لك هزود لك الأتعاب يا أستاذة!؟..
"
166	"همهمت سندس مازحة:- لا اذا كان كده.. قضيتك تبقى اول قضية ف الرول يا باثل باشا..
"
167	"انتفض مقهقها و هو يحملها بين ذراعيه مشاكسا:- مكنتش اعرف انك مادية جوى كِده يا بت خالى!؟..
"
168	"انفجرت ضاحكة و هي تتعلق برقبته هاتفة:- انا أحب اخد حقى مقدم.. مبقاش في امان اليومين دول..
"
169	"قهقه مجددا و هو يهتف في عبث مغيبا إياها بين ذراعيه:- و انى چاهز للدفع.. يا بت خالى..
"
1	"اندفعت كسبانة لداخل غرفة حمزة فى قلق هاتفة لولدها البكر متسائلة:- خبر ايه يا حمزة.. هو حامد مش اتاخر و لا انى اللى جلجانة و مش على بعضى!؟..
"
2	"نهض حمزة رابتا على كتف امه مطمئنا:- اهدى ياما.. ان شاء الله خير..
"
3	"كان يعرف ان أخيه بالفعل تأخر عن المعتاد و قد حاول التواصل معه ليعرف اخر الأخبار لكن جواله كان مغلقا و هذا ما استرعى المزيد من قلقه.. فعلى أقصى تقدير كان لابد و ان يكون حامد هنا منذ اكثر من ساعة.. لكن هاهو العِشاء قد أقيمت صلاته منذ ما يقارب النصف ساعة و لا اى اخبار تذكر من أخيه..
"
4	"هتفت كسبانة تخرجه من شروده بنبرة طغى فيها القلق بالفعل:- لاااه.. كِده كَتير.. الواد دِه راح فين بس !!.. شكل ابو عروسته رفضه.. انى كنت حاسة ان الموضوع دِه مش هيكمل على خير.. استر يا رب..
"
5	"نظر اليها حمزة فى إشفاق و لم ينبس بحرف واحد فهو كان فى قمة قلقه ايضا و لا يلومها على ما هى فيه.. لكنه لم يستطع الجلوس مكتوف الأيدى و هو لا يعرف اين يكون اخاه ذاك المتهور الذى قد يقترف اى رد فعل جراء ما يمكن ان يكون حدث مع والد حبيبته.. اندفع خارج الحجرة و منها لخارج الدار يبحث عنه ربما يجده قادما على مشارف النجع او يجلس متسامرا مع احد أصحابه..
"
6	"كان يعلم ان تلك الافكار غير منطقية فى ظل الظرف الذى خرج لأجله حامد و كان لابد عائد فى عجالة لإبلاغهم ما حدث.. غيابه هذا لا ينبئ بالخير ابدا..
"
7	"مر حمزة بجانب السور الخلفى للدار و ما ان تخطى حجرة التعريشة حتى توقف فى صدمة..
"
8	"ظل لثوان متسمرا فى موضعه و قد وجد حامد متمددا على احد المراتب القطنية الممتدة على ارضها و قد تكور على نفسه فى وضع جنينى يضم جسده بذراعيه متلمسا الدفء و الأمان...
"
9	"اندفع اليه حمزة هاتفا بإسمه في قلق:- حامد.. خبر ايه.. حامد رد علىّ.. حاامد..
"
10	"ضم حمزة أخيه الأصغر بين ذراعيه فى لوعة محاولا إفاقته لكن بلا جدوى.. حمله بين ذراعيه مندفعا لداخل الدار لتصرخ كل من سكينة و كسبانة ما ان وعت لهما على هذه الحالة..
"
11	"اندفع حمزة لداخل غرفتهما ممددا أخاه على الفراش لتدثره كسبانة فى سرعة و هى تنتحب لا تعرف ما يحدث.. لتصرخ سكينة بحمزة:- ماله اخوك يا حمزة.. لجيته فين و ايه اللى چرى له!؟..
"
12	"اندفع حمزة خارج الغرفة هاتفا فى عجالة:- مش وجته يا ستى.. انى رايح اجيب له داكتور و إنتوا بلغوا ابويا ياجى يشوف ولده..
"
13	"و خرج مهرولا من الدار باحثا عن طبيب.
"
14	"هتفت هداية فى ابنة عمها عائشة متعجلة إياها فى ضيق:- ياللاه يا عيشة.. اتأخرنا جووى على الچامعة..
"
15	"اندفعت عائشة خلفها هاتفة بإعتذار:- اهاا.. انا چيت اها متجلجيش هنلحجوا معاد المحاضرة..
"
16	"نظرت هداية لساعة جوالها هاتفة:- مش باين.. اتاخرنا النهاردة بچد..
"
17	"اندفعت كلتاهما خارج حدود دار العمدة حامد الحناوى فى انتظار السيارة المخصصة التى تقلهما للجامعة الا إنها لم تكن موجودة كعادتها كل صباح لتهتف هداية فى غضب:- اهى كملت.. عم محروس اتاخر بالعربية النهاردة.. اصلها ناجصة تأخير.. !!..
"
18	"هتفت عائشة فى رعب و هى تتدارى خلف هداية هاتفة بالقرب من اذنيها و هى تتطلع لنقطة ما:-هى كملت بچد.. اطلعى مين اللى چاى علينا دِه.
"
19	"أدارت هداية ناظريها باتجاه النقطة التى اشارت اليها عائشة بطرف خفى ليطالعها مرأى جاسم بن عمها و الذى وصل لموضع انتظارهما فهتف فى تعاليه المعتاد و هو يتطلع لهداية بنظرات فاجرة لا تليق ابدا بنظرات بن عم الاجدر به حمايتها و صَونها:- كيفكم يا بنات!؟.. نازلين رايحين فين ع الصَباح الفتاح كدِه!؟..
"
20	"هتفت هداية فى نزق:- و ايه يخصك انت رايحين فين و لا چايين منين!؟.
"
21	"احمرت عيناه نذيرا لتطاير حمم غضبه لتهتف عائشة بسرعة على غير عادتها:- رايحين الچامعة يا واد عمى.. هنروحوا فين يعنى دلوچت!؟..
"
22	"هتف جاسم غاضبا و هو يوجه حديثه لهداية التى كانت تقف ساكنة فى شموخ غير عابئة بغضبه الذى تزداد وتيرته:- چامعة ايه.!!؟. احنا مش كنّا فضيناه الموال دِه يوم ما چيت و طلبت يدك من عمى!؟..
"
23	"اندفعت هداية هاتفة فى حنق بالغ:- طلبك مترديش عليه بالموافجة من اساسه عشان تتشرط و تتحكم.. انى لسه فى بيت ابويا و هو اللى ليه الكلمة الاولى و الاخيرة معاى.. غير كِده انى معرفش.. و ياللاه يا عيشة ناخدوا اى عربية من ع الطريج نلحجوا اللى باجى من محاضرات..
"
24	"و اندفعت كلتاهما من أمامه الا انه لم ييأس مندفعا خلفهما بدوره هاتفا فى ثورة:- عربية من ع الطريج!؟.. بت العمدة حامد الحناوى تركب عربية من ع الطريج.. ليه من جلة العربيات.. انى هوصلكم لحد الچامعة بعربيتى..
"
25	"توقفت هداية عندما وصل حديثه لهذه النقطة و جذبت عائشة من يدها لتعود ادراجها هاتفة فى تحدى:- دِه لو هتودينى فين مهروحش معاك.. ياللاه بينا يا عيشة نرچع الدار و بلاها محاضرات من اساسه النهاردة.. هو اليوم كان باين من أوله..
"
26	"و عادت كلتاهما بالفعل لحدود دار ابيها العمدة و اختفيتا خلف بوابته الخشبية و هو يقف تتعلق أنظاره بتلك الفرسة الجامحة التى يعشقها حد الجنون و التى لن يهدأ له بال حتى تكون من نصيبه بأى شكل من الأشكال..
"
27	"لم يكن من الصعب ادراك النتيجة التى وصلت اليها مقابلة حامد مع والد حبيبته فقد ظل قرابة ثلاثة ايّام لا ينطق حرفا فقط يتطلع للجميع بلا استثناء بنظرات عجيبة ملؤها الغضب و القهر و لم يكن يغادر غرفته الا للحمام بخطى وئيدة منكسرة و لم يضع الا القليل من الماء فى جوفه
"
28	"كان بالفعل هزيلا منكسرا روحه ما عادت روح حامد الذى ما كان يكف عن المشاكسة و المزاح..
"
29	"بكت امه لمرأه بهذا الشكل و كذلك سكينة جدته التى هتفت فى حسرة:- هنسيبوا الواد كِده.. !؟الواد هيروح مننا..
"
30	"انتحبت كسبانة بمزيد من القهر و العجز لرؤيتها ولدها بهذه الحالة و لا قدرة لديها لمد يد العون له حتى يونس ابيه كان يمر على غرفته يتطلع اليه فى إشفاق و يرحل فى حسرة..
"
31	"حمزة وحده الذى لم يستطع ان يقف متفرجا على هذه الحالة التى تلبست حامد و لا يتصرف حيالها
"
32	"فهتف به و هو يندفع للغرفة:- ايه مش كفاية الرجدة اللى ملهاش عازة دى!؟.. كان ايه اللى حصل لكل دِه!؟..
"
33	"نظر اليه حامد و لم يعلق بحرف ليجذبه حمزة مخرجا اياه من تحت غطاء فراشه ساحبا اياه خارج الغرفة ليجلس بينهم و هم يعدون العشاء
"
34	"نظرت كسبانة فى فرحة ممتنة لحمزة فعلته فما كان احد قادر على فعلها غيره..
"
35	"هتف يونس مرحبا:- الله اكبر.. ايوه كِده.. تعال اجعد وسطينا..
"
36	"و ربت على كتفه و حمزة يجلسه بينه و بين ابيه...
"
37	"ألتف الجميع حول الطعام و هو صامت لم يأتِ اى رد فعل تجاه ترحيبهم او دعواتهم له لتناول الطعام و كل يضع ما يجود به من طعامه على صحنه لعله يشتهيه فيتناوله.. الا انه لم يفعل..
"
38	"فهتفت سكينة فى ضيق على حاله:- خبر ايه يا حامد.. !!.. غارت مَرة تاجى غيرها.. دِه انت تتمناك بت الباشا..
"
39	"انفجر حامد بضحكة هستيرية أجفلت الجميع لينفضوا أيديهم من الطعام محملقين فيه بقلق بعد ان نهض فى انتفاضة هاتفا فى صوت يأتى من اعماق روحه:- بت الباشا تتمنانى انى!؟.. و ضحك من جديد نفس الضحكة الهستيرية التى تؤكد على مدى عمق ذاك الجرح الذى يعانى منه.. ليردف فى صوت خفيض متسائلا:- و بت الباشا هتوافج علىّ ليه يا ستى.. هااا.. على اصل العيلة اللى يشرف صح.. !!.. لا اصل و لا فصل.. اب خريج سچون ميعرفلوش اب و امه كانت غازية ف الموالد.. نسب مفيش بعد كِده الصراحة.. وضحك بسخرية ممزوجة بالحسرة هاتفا... بت الباشا يا ستى هاتبجى مش سيعاها الفرحة كمان ع واد رد السچون اللى جبل بيها..
"
40	"نهض حمزة صارخا فى غضب محاولا اسكات أخيه و إيقاف تجريحه لكل من ابيه و جدته:- حامد.. انت اتچننت..
"
41	"هتف حامد و قد اصبح خارج السيطرة تماما:- اه اتچننت.. اتچننت يوم ما فكرت انى عادى اروح أخطب واحدة جلبى رايدها لكن اول ما چت سيرة الاصل و الفصل.. جالولى معلش.. طلبك مش عندينا.. لو انت يا حمزة اللى اتجدمت لهم كانوا عِملوا معاك كِده!؟.. لاااه طبعا.. ما انت بن الهوارية وواحد منيهم.. و اسمهم بيرن ورا اسمك يخلى الكل يوسع السكة و تعدى و انت رافع راسك فوج.. إنما انى.. انى مين.. !؟. و لا حد.. حامد واد يونس واد.. مين!؟..
"
42	"صرخ بكلماته الاخيرة هاتفا بجنون و هو ينظر لأبيه الذى نكس رأسه فى خجل ليستطرد بإحتقار مشيرا لأبيه:- هو نفسه ميعرفش لانه واد..
"
43	"لم يكمل حامد المزيد من جنونه الذى كاد يتفوه به ناعتا والده بإبن الحرام لانه صمت جراء صفعة دوت بقوة على وجهه أخرسته و لجمت لسان الجميع.. كانت يد سكينة قد انزاحت عن وجه حفيدها و هى تلهث فى غضب هاتفة فى جبروت لم يشهده عليها احد منهم منذ قدمت للمعيشة معهم:- اياك تكلم ابوك بالطريجة دى تانى.. ابوك دِه تاچ راسك يا عويل.. و ان مكنتش امك عرفت تربيك.. يبجى تربيتك علىّ انى..
"
44	"ثم اندفعت الى ذاك المصحف الذى أهداه حمزة لجدته بخيتة و الذى لا يفارق يدها مطلقا على الرغم انها غير قادرة على القراءة فيه و الذى كان يجاور مجلسها الان و هى قابعة على اريكتها فى صمت تتابع ما يحدث و لم تتفوه بحرف واحد تتمتم ببعض الادعية فى قلق على ما تسمعه يجرى حولها لتنتزعه سكينة و تضعه على عينيها تقسم فى صدق هاتفة:- و حج المصحف دِه على عنايا عمرى ما كنت مَرة شينة و لا لمسنى راچل الا ف الحلال.. ايوه كنت غازية ف الموالد لكن عمرى ما عِملت الحرام ابدا.. و ابوك اللى انت بتستجل بيه ده واد عمدة كد الدنيا.. راچل مأصل من عيلة كَبيرة..
"
45	"نهض يونس فى تثاقل متوجها لأمه فى حزن هاتفا محاولا تهدئتها:- انتِ بتجولى ايه ياما.. متخليش كلام الواد المخبل دِه.. و أشار لحامد
"
46	"مستطردا:- يخليكى تدعى على نفسك بالكدب.. انى راضى ياما.. و انتِ على دماغى من فوج.. بس هاتى المصحف دِه و استهدى بالله..
"
47	"صرخت سكينة فى ثورة:- انى مبكدبش و لا بجول اى كلام و خلاص... دى الحجيجة.. الحجيجة اللى فضلت مخبياها عليك لسنين و سنين من خوفى عليك يوصلوا لك يا حبة عينى..
"
48	"تطلع اليها يونس فى شك بينما هتف حامد فى سخرية:- الفيلم دِه هيخلص ميتا و على ايه ان شاء الله!؟..
"
49	"هتفت سكينة فى غضب:- ماهواش فيلم و لا حدوتة بخرسك بيها يا واد الغالى.. دى الحجيجة
"
50	"ابوكِ يبجى يونس حامد محمد عبدالصمد..
"
51	"قاطعها حامد ساخرا:- عارفين.. و انى متسمى على اسم چدى.. حامد.. ايه الچَديد!؟..
"
52	"لتصرخ فى وجهه مستطردة كأنه لم يقاطعها:- الحنااااوى.. يونس حامد محمد عبدالصمد الحناوى..
"
53	"انتفض يونس غير مصدق يتلفت حوله فى تيه و بكت كسبانة فى صمت شاهقة و هى تضع كفها على فمها تكتم شهقاتها بينما وقف حمزة فى احد جوانب الغرفة فى صمت يتطلع الى ما يحدث فى تعجب و جدته بخيتة زادت من وتيرة دعائها الهامس..
"
54	"الوحيد الذى نطق فى صدمة غير مصدق كان حامد الذى هتف متسائلا:- بتجولى الحناوى.!؟..
"
55	"جصدك العمدة حامد الحناوى ابو عبدالله الله يرحمه!؟..
"
56	"هزت رأسها فى تأكيد هاتفة فى وهن:- إيوه هو.. عبدالله الله يرحمه دِه يبجى عمك الصغير يا حامد..
"
57	"هم حامد بالتحدث الا ان يونس اندفع لأمه صارخا و هو يمسك بعضديها فى غضب:- انتِ بتجولى ايه.. بتجولى ايه!؟.. هنتبلوا ع الناس ياما.. ارحمينى و ارحمى روحك و بكفاياكى بجى..
"
58	"همست رغم ألم ذراعها التى كان يضغط عليها يونس بقوة غير واع:- انى حلفت ع المصحف و انى مبكدبش.. و ابوك عايز يشوفك يا يونس.. انت اللى باجى له بعد موت عبدالله.. مكنتش عارفة اجولك ازاى و لا أوصلك طلبه كيف.. بس كن اللى حصل دِه كله عشان ربنا يظهر الحج و تعرف ابوك و يعرفك..
"
59	"ترك يونس ذراعيها فى بطء قاتل يتطلع اليها فى شرود غير مدرك ما يجب عليه فعله او قوله.. تطلع حوله فى اضطراب لعل احد من الموجودين يخبره ان ما يسمعه الان ما هو الا مزحة ثقيلة او حلم يقظة سيستيقظ منه سريعا على حياته الرتيبة التى اعتادها و على يونس الذى كان يظن طوال عمره انه لن يعرف له ابا ابدا..
"
60	"تطلع لحمزة الذى كان ينظر اليه بشفقة غير قادر على الرد بأى كلمة و كسبانة التى لازالت على صدمتها المتمثّلة فى بكائها الصامت و شهقاتها الشبه مكتومة حتى حامد الذى فجر الموقف برمته لم يكن بأقل منه صدمة و عدم تصديق..
"
61	"و اخيرا اندفع يونس خارج الدار كالإعصار مبتعدا يكافح حتى يستطيع ان يرى الطريق امام عينيه من شدة هرولته و قدماه التى تلتف ببعضها تكاد تعرقله من شدة اضطرابه..
"
62	"هتفت بخيتة عندما عم الصمت بتنهيدة متحسرة خرجت من اعماق روحها:- بخيتة هى سكينة هى كسبانة.. و غسان الهوارى هو ولده سليم هو حامد الحناوى.. بس عيالنا هم اللى بيدفعوا التمن ف الاخر.. يا خوفى من اللى چاى..
"
63	"و كانت على حق تماما فى توجسها.. فالقادم يحمل رياح عاصفة فُتح لها الباب على مصرعيه..
"
64	"كان صوت الاذان صادحا حين دخل مهران بهدوء لحجرة جدته التى كانت تأخذها الان سِنة من نوم فى موضعها على تلك الأريكة المفضلة لديها.. دخل مهران الحمام الملحق بحجرتها و ملأ كعادته ذاك السطل بالماء و حمل معه ابريقه و خرج اليها.. تنبهت جدته لحضوره فهتفت فى سعادة:- مبتفوتش فرض يا مهران و تاجى لستك.. ربنا يذكرك بالشهادة يا ولدى و يرزجك راحة البال.. جلت لك متتعبش روحك انى هتيمم لكن مچيتك عندى يا ولدى بتفكرنى انى لساتنى عايشة بدخلتك عليا يا واد الغالى..
"
65	"انحنى مهران مقبلا هامتها و تنهد و هو يضع السطل المعدنى ارضا و يبدأ فى صب الماء لجدته حتى تتم وضوءها و اخيرا يقوم بغسل قدميها حتى ينتهى و يحمل الماء للحمام من جديد..
"
66	"هم مهران بالخروج ليلحق بصلاة الجماعة فى المسجد الا ان الحاجة فضيلة استوقفته هاتفة:- لساتك على حالك يا مهران!؟.. سامح يا ولدى..
"
67	"تعجب مهران من سؤالها و زاد تعجبه من طلبها بالسماح..
"
68	"هتف مهران مستفسرًا:- أسامح مين يا ستى!؟..
"
69	"هتفت الحاجة فضيلة:- سامح جلبك يا ولدى.. سامح روحك.. هتلاجى مهران رچع مهران..
"
70	"همس مهران فى نفسه:- صدجتى يا ستى.. بس أسامح كيف!؟.. أسامح جلبى و لا روحى كيف و هى أسراهم كأنهم ملكها هى.. مش جادر اسامحهم لأنهم مش مطوعينى.. جلبى و روحى طوعها و دِه اللى واچعنى.. تسبهم يا ستى و انا هسامحهم انهم كانوا ف يوم معاها ضدى.. هسامحهم و الله بس يرچعوا لى و يبعدوا عنيها.. يبعدوا عشان ارتاح.
"
71	"تنهد مهران و ما ان هم بالخروج من غرفة جدته حتى اصطدم بجسدها ذاك الشهى الذى حرمه بغباء منقطع النظير على نفسه يوم زفافهما.. انتفضت هى بدورها متراجعة عندما ترأى لها محياه.. كانت نظراته تلك اللحظة تقتلها و تثير فيها وجعا ينوء بحمله الجبال.. نظراته منكسرة ذليلة.. نظرات تعكس مدى قهر روحه و أحزان قلبه و على قدر خيبة أملها فيه على قدر وجعها لحاله الان و هو ينظر اليها عاتبا للمرة الاولى.. ينظر اليها يكاد يقتله ألمه يخبرها انه جَبُن... انه غير قادر على اتخاذ قرار موجع كأبتعاده و حتمى كأبتعادها.. جَبُن ان يمنع قلبه عن حبها و ان يمنع روحه عن التعلق بها..
"
72	"حاولت ان تنطق حرفا ان تستغل تلك الفرصة التى تراه فيها راغبا فى الغفران او حتى الاستماع لها على اقل تقدير لكن ذاك النداء القريب من مسجد جدهما الكبير صادق الهوارى جاء معلنا إقامة الصلاة فهرول من امامها و لم ينبس بحرف.. يسير الى المسجد جسدا بلا روح ملبيا نداء الصلاة لعلها تريحه من ذنب لم يجنه.. ووجع صار مختلطا بأنفاسه.
"
73	"دخل باسل دارهم بعد رحلة استغرقت ثلاث ليال خارج النجع
"
74	"فطالعته امه تجلس فى صحن الدار تولى جم انتباهها للتلفاز أمامها حتى انتبهت اخيرا لقدومه..
"
75	"هتفت فى سعادة:- حمدالله بالسلامة يا جلب امك..
"
76	"انحنى فى مودة يقبل رأسها ويتمدد على الأريكة المجاورة لها فى إرهاق.. فاندفعت هى فى سرعة هاتفة:- هحضر لك حاچة تاكلها تلاجيك چعان يا حبة عينى..
"
77	"هتف باسل:- لاه.. مش چعان ياما.. انا عايز انام.. هروح اخد دش وانام.
"
78	"عادت ادراجها وهى تربت على كتفه فى محبة:- طيب.. روح نام واستريح على بال ما اروح وارچع من بيت خالك.. تكون صحيت وچعت.
"
79	"انتبه عندما ذكرت بيت خاله.. بيت الحبيبة المتباعدة تلك النجمة العالية التى لن يستطيع الوصول اليها ابدا..
"
80	"فتساءل فى ترقب:- ليه خير.!!؟. مش بعادة تروحى فى وجت زى دِه لبيت خالى.. ده احنا داخلين ع المغرب.. !!؟..
"
81	"قالت فى حبور و هى تتطلع لشاشة التلفاز:- بت خالك سندس چالها عريس وهو..
"
82	"انتفض كمن لدغته عقربة هاتفاً:- بتجولى ايه.. !!؟..
"
83	"انتفضت سهام على صراخه:- ايه يا واد.. خلعتنى.. ايوه عايزنى اروح عشان اجعد مع زهرة وجت مچية العريس.. سبنى بجى لحسن اتأخرت و زمانه وصل.. و..
"
84	"لم تكمل جملتها ليندفع كالقطار من أمامها خارج الدار وهى تضرب كف بكف على ولدها الذى كان يتضور جوعا للنوم منذ لحظات وها هو يندفع للخارج فى اللحظة التالية..
"
85	"لتهتف ضاحكة:- مچنون بن مچانين.. ولدى.. مش جايبة من بره.. وتعاود قهقهاتها فيظهر حسام متوجها اليها وقد استمع لتعليقها الاخير.. لينفجر ضاحكاً بدوره وهو يعقب:- اول مرة تجولى حاچة صح فى حج ولدك..
"
86	"لتعاود هى قهقهاتها على تعليقه..
"
87	"ليهتف متسائلا:- هو ولدك راح فين يچرى كِده!؟..
"
88	"هتفت متعجبة:- و النبى ما عارفة.. دِه لساته واصل م السفر و اول ما جلتله انى رايحة بيت خاله عشان عريس سندس فلجيته..
"
89	"صمتت و تنبهت فجأة لغبائها لتنتفض هاتفة فى حسام:- هم يا حسام وصلنى بسرعة ع السرايا..
"
90	"تعجب بدوره هاتفا:- ايه فى!؟.. ما كنتِ زينة.. و لا الچنان طالك انتِ وولدك!؟..
"
91	"صرخت فى ذعر:- بجولك هم يا حسام مش وجت هزار.. هم نلحج ولدك..
"
92	"لم يعقب حسام على قولها و اندفع بدوره خارج الدار ليوصلها الى سراىّ أهلها غير مدرك لذاك السبب الذى دفعها لتتعجل بهذا الشكل..
"
93	"هتفت هداية صارخة و هي تخلع عنها خمارها الأسود:- لحد ميتا اللى اسميه چاسم دِه هايفضل ورايا كِده!؟..
"
94	"ربتت عائشة على كتفها مهدئة فى محاولة لتطييب خاطرها:- استهدى بالله يا بت عمى.. ما انتِ مش بتسكتيله برضك و بتديله على دماغه..
"
95	"هتفت هداية حانقة:- طب و انى هعمل ايه طيب.. و الله لولا اللى احنا فيه لكان ليا كلام تانى مع ابويا..
"
96	"اكدت عائشة:- اهااا.. اديكِ جولتيها.. اللى احنا فيه.. عمى حامد مش ناجص يا هداية.. مصيبة اخوكِ عبدالله كَبيرة جوووى عليه و كسرت ضهره.. و البَعيد اللى اسميه چاسم عارف دِه كويس و اديكِ وعياله مبيفارجش عمى لا ف صبح و لا عشية.. استهدى بالله كِده.. و اول ما عمى يشد حيله جوليله.. و انتِ عارفة عمى مبيرفضلكيش طلب.. دِه انتِ بالذات مبيحملش عليكِ النسمة..
"
97	"هدأت هداية قليلا و هي تصدق على كلام ابنة عمها و الأقرب اليها من اخت.. فقد نشأتا سويا كأختين بعد وفاة أبوي عائشة و رغبة حامد عمها في الاحتفاظ بها لتربيتها عوضا عن أخيه الأصغر و منذ تلك اللحظة لم يفترقا قط..
"
98	"تنهدت هداية في حزن هاتفة:- ربنا يعدى الأيام اللى چاية دى على خير يا عيشة.. چاسم شادد حيله و شايف حاله بعد ما راح عبدالله و حس بكسرة ابويا عليه.. فاكر ان مبيجلناش راچل يوجف له.. بس و الله ما انولهاله ابدا و لا هيطولنى و لا ف أحلامه.. دِه انى بت العمدة حامد الحناوى..
"
99	"هتفت كلماتها الأخيرة بعزم و صلابة يلين لها الحديد..
"
100	"تنهدت كسبانة و هى تجلس فى وهن بجوار حماتها لتسألها الاخيرة:- لساته جاطع الزاد و مبيكلمش مخلوج!؟.
"
101	"هزت كسبانة رأسها فى إيجاب دون ان تنطق بحرف لتنهض سكينة هاتفة فى عزم:- طب انى جامية ادخله..
"
102	"هتفت كسبانة فى تضرع:- بلاش يا خالتى الله يخليكى.. دِه على اخره ومش ناجص.. اللى عرفه مش هين برضك..
"
103	"لم تعر سكينة لتوسل كسبانة بالا بل اندفعت تجاه حجرة ولدها بنفس العزم و فتحت الباب فى هدوء تتطلع فى جنبات الغرفة المعتمة نوعا ما حتى وقعت عيناها على وحيدها القابع فى احد الأركان..
"
104	"مدت كفها لذر الضوء ليسطع ف الغرفة و دخلت و اغلقت خلفها الباب و استدارت تتطلع اليه هامسة:- لساتك مجاطعنى و مش عايز تتحدت معاى يا واد سَكينة!؟..
"
105	"رفع نظراته الغاضبة المقهورة اليها و لم يتفوه بحرف لكن تلك النظرات كانت كفيلة بالرد على تساؤلها مما حاداها لتسير الى حيث كان يجلس و تجلس بالقرب منه هامسة:- عِندك حج.. لكن لو كنت وعيت للشر اللى كان طالل من عين صابر الحناوى ياميها مكنتش هتزعل من امك كِده!؟..
"
106	"استطاعت اثارة فضوله ليهمس بصوت متحشرج لطول صمته الأيام الماضية:- مين صابر دِه!؟..
"
107	"تنهدت سكينة هاتفة و هى تتطلع لنقطة بعيدة فى احد أركان الغرفة:- دِه يبجى عمك الله يرحمه يا ولدى.. بس كان راچل چبار و عليه چبروت يهد چبل.. يوم ما عِرف ان ابوك بياجينى المولد جه برچالته و كسروا المولد كلاته و طردونا من مُطرحنا و جالى بالحرف الواحد.. "" لو وعيت لك تانى هنا انتِ واهلك هجطع خبركم"" كان فاكر انى غازية بتلوف على اخوه الصغير و هاتتلف أمله مكنش يعرف انى مرته على سنة الله و رسوله و انى كنت حامل فيك..
"
108	"خرست من خوفى على حالى و على اللى ف بطنى.. ساعتها هربت لبعيد و كل ما أفكر ارچع.. اسأل و اعرف ان عمك لساته عايش و چبروته بيزيد اخاف عليك و ابعد من تانى لحد ما خلاص جلت بعد ببعد.. هناخد منيه ايه جربنا منيهم.. و انت اتچوزت و بجى ليك عيال و عايش الحمد لله بعيد عن مواويلهم.. لحد ما چه عبدالله معزوم مع ولدك حامد ف يوم و سبحانه اللى بيسبب الأسباب.. عرفت هو مين و بن مين..
"
109	"جعدت أفكر اجول و لا لاه.. و لو جلت هيعترف بيك ابوك و لا لاه.. جلت اروح له.. وساعتها حصل اللى حصل لولده عبدالله و رحت له أعزيه.. يوميها مصدجش حاله و طلب يشوفك لانه محتاچ لك چاره و عايز يعوضك بعادك عنيه السنين دى كلها.
"
110	"صمت يونس و لم يعقب و رأسه منكس مكدود من الافكار التى تتصارع به بلا هوادة.. شعرت سكينة بما يعتمل بعقل ولدها و صدره من صراعات فربتت على كتفه فى حنو هامسة:- عارفة اللى انت فيه.. ربنا يعينك على حالك يا ولدى.. سامحنى يا يونس كل اللى عِملته كان عشانك..
"
111	"عشان خايفة عليك و كنت فاكرة ان دِه الصالح.. جلت تفضل معرفش ابوك احسن ما تعرف انه متبرى منيك او عمك يعرف مكانك و يجتلك.. و نهضت تربت على كتفه من جديد هامسة فى صوت باكٍ بنبرات متحشرجة:- سامحنى يا يونس.. انى محجوجة لك يا حبة عينى...
"
112	"و انحنت تقبل هامته المنكسة و ترحل خارجة من الغرفة فى هدوء تاركة اياه فى صراع محتدم و حيرة قاتلة.. هل عليه ان يذهب لأبيه و يكون سندا له كما يرغب و ينعم بالعوض عن كل ما عاناه فى الماضى.. ام يترك كل هذا خلف ظهره كأنه لم يعرف قط و يظل يونس الذى كان يعيش حياته فى سكينة و رتابة لا يعكر صفوه شيئا!؟.. و ما بين هذا الخيار و ذاك دارت رحى حربه الداخلية التى لا يعرف هو نفسه على ماذا ستنتهى و لمن ستكون الغلبة فى النهاية..
"
113	"ليونس القديم.. سنجأ سابقا..
"
114	"ام ليونس الجديد..
"
115	"... يونس الحناوى!؟..
"
116	"هلل عاصم مرحبا بالضيف الكريم... تنحت زهرة جانبا فى الصالون الملحق بمقعد الرجال.. حتى وصلت سندس اخيرا فألقت التحية فى سرعة على ابيها وأخيها و عريسها الاستاذ سامى.. وكيل النيابة الذى باشر قضية مهران.. و الذى رأها عدة مرات اثناء سير التحقيقات مع الاستاذ موافى المحامى الذى تعمل بمكتب المحاماة خاصته.. والذى كان يتولى الدفاع عن اخيها.. لتفاجأ برغبته فى التقدم لخطبتها..
"
117	"جلست بالقرب من أمها التى أولتها جم اهتمامها ما ان رأتها تدخل عليهم
"
118	"تبادل الرجال اطراف الحديث فى شتى الموضوعات حتى حانت لحظة تنحنح فيها سامى هاتفاً:- انا جيت النهاردة يا عاصم بيه عشان أتشرف بطلب ايد كريمتكم الانسة سن..
"
119	"وفجأة.. وعلى غير المتوقع يجد سامى نفسه مرفوعاً من على الارض قدميه لا تلامسها وفى جانب رأسه تلتصق فوهة مسدس باردة.. وصوت يقطر غضبا وحقدا يهمس به:- انطج اسمها على لسانك و شوف هاتبجى فين بعديها!؟..
"
120	"وقفت زهرة مشدوهة من المنظر الغير متوقع لباسل وهو يستأسد على عريس ابنتها بهذه الطريقة.. فمدت بصرها لعاصم الذى وجدته لم يحرك ساكنا حتى الان.. و يبدو انه منع مهران بطريقة ما من التدخل هو الاخر.. فهمست فى نفسها:- ماذا تخبئ فى جعبتك يا عاصم!؟..
"
121	"وما الذى يدفعك للوقوف صامتا امام مشهد كهذا.. !!... ثم تذكرت فجأة بعض الكلمات التى ألقاها على مسامعها منذ فترة بخصوص باسل و سندس.. ""ان كان باسل مش جادر يتجدم انى اللى هخليه ياجى زاحف يطلبها و انى اللى هرفضه.. "" الم يقل هذا بالحرف.. !!؟.. بلا فعل.. لكن هل هذا ما كان يقصده بالفعل!؟.. ان هذا لجنون..
"
122	"مدت كفها تمسك بكف ابنتها البارد والتى وقفت بدورها مبهوتة يغيب اللون عن محياها من هول ما يحدث.. ولسان حالها يسأل سؤال واحد.. ماذا يفعل هذا المجنون المدعو باسل.!!؟.. .ولما يتهجم على عريسها بهذا الشكل الهمجى.. !!؟.
"
123	"هنا جاءتها الأجابة التى انتظرتها طويلا.. جاءتها بشكل لم تتخيله فى اكثر أحلامها روعة وباسل يهتف فى ثورة:-محدش هيتچوزها غيرى..
"
124	"ليتدخل هنا عاصم صارخا فى ثورة مماثلة:- انت بتجول ايه يا واد!؟.. .
"
125	"وارتفعت كف عاصم ليهوى بها على وجه باسل.. ليستفيق ويترك تلابيب سامى و ينساب سلاحه من بين أصابعه ليسقط محدثاً صوتا كالرعد فى ظل ذاك الصمت الذى خيم على القاعة.. لكن لم يكن ذاك هو الصوت الوحيد الذى سمعه الحاضرون.. إنما كان الصوت التالى.. صوت ارتطام جسد سندس بالأرض فاقدة وعيها.. فى نفس لحظة دخول سهام و حسام شاهقين فى لوعة لمنظر ولدهما بين يدىّ خاله عاصم الهوارى ممسكا بتلابيه.. بين يدىّ الغول..
"
1	"استيقظ ناصر متأخرا على غير العادة فاليوم لا ورشة يستيقظ لها مبكرا و لا عمل لديه الا تجهيز حاله لليلة العمر.. تمطع فى سعادة على فراشه و تطلع لساعة الحائط امامه ليدرك انها تعدت العاشرة صباحا بقليل.. اندفع خارج الفراش حتى يبدأ فى التجهيزات التى يسمع سيرها على قدم و ساق بالأسفل داخل الصوان الذى تم نصبه البارحة بعرض الحارة وطولها.. خرج من غرفته يتطلع حوله لعله يلمحها قبل ان يرحل الا ان امه عاجلته هاتفة فى تخابث مقهقهة:- مش هنا.. شوشو نزلت..
"
2	"انتفض غاضبا:- نزلت فين من غير اذنى!؟..
"
3	"قهقهت نعمة من جديد هاتفة فى
"
4	"مرح:- يا واد اتهد.. إذنك ايه يابو اذن انت.. ما هى خدت اذن خالها.. لما تبقى ف بيتك ابقى هلل كده.. و بعدين دى عروسة.. لازم تبقى قمر الليلة دى..
"
5	"هتف بتهور غير محسوب:- هى قمر من غير حاجة.. عجبانى كده..
"
6	"انفجرت نعمة ضاحكة على كلمات ناصر الغير معتادة هاتفة:- و الله و لينتى الحجر يا شوشو !!. كان فين ده كله بدل الشخط و النطر فيها ع الفاضية و المليانة!؟..
"
7	"تنحنح ناصر و قد ادرك نتيجة تهوره فقرر ان يمسك عليه لسانه و اندفع مؤكدا:- انا هنزل اشوف باقى التجهيزات و اروح للحلاق.. يا رب نادر يجى بدرى النهاردة..
"
8	"هتفت نعمة ما ان وصل اسم نادر لمسامعها:- يا رب يا ناصر يا بنى.. نفسى ميتأخرش عن كتب الكتاب و يفرح معاك.. عقبال ما اشوفه هو كمان حيران حيرتك..
"
9	"و ما ان هم بالخروج حتى هتفت تستوقفه نعمة و هى تدخل للمطبخ و تعود سريعا لتضع بعض أطباق على المائدة و تجذبه ليجلس أمرة اياه:- ياللاه كل دوول قبل ما تنزل..
"
10	"ابتسم ناصر و هتف متعجبا:- حمام و طبيخ ع الصبح ياما!؟..
"
11	"أكدت نعمة:- ايوه يا واد انت عريس أمال تاكل ايه.. بلا هم.. عيال مش عارفة مصلحتها..
"
12	"انفجر ناصر مقهقها هاتفا و هو يتناول كفها مقبلا اياه:- خلاص متزعليش و حياتك الا النهاردة.. هاكلهم و امرى لله..
"
13	"اومأت نعمة و هى تربت على كتفه:- ايوه كده.. اسمع كلام امك تكسب..
"
14	"تناول ناصر ما وضعته نعمة امامه تحت تهديد السلاح و ما ان انتهى حتى نهض مبتسما و هو يقبل جبينها فى محبة و يندفع خارج شقة ابيه.. تطلع ما ان خرج من باب البيت الى ذاك الصوان الضخم و ألقى اليه نظرة عامة و هو يرى احد صبيان ابيه فى القهوة و صبيه شكمان يقومان بالاشراف اللازم على اعداده كما يجب و ما ان طالعهما محياه حتى هتف كل منهما مباركا فى حبور..
"
15	"اندفع ناصر للحلاق الذى كان ينتظر العريس بفارغ الصبر حتى يهنئه بطريقته الخاصة.. اجلسه على كرسيه امام مرآة بلجيكية كبيرة الحجم بعرض الحائط و بدأ فى إعمال مقصه كما يجب و بدأ ايضا توافد العديد من شباب و عجائز الحارة للإشراف على تجهيز العريس..
"
16	"و انطلقت من هنا و هناك التلميحات الخارجة و النكات الاباحية ليضج محل الحلاق بالضحكات التى تناثرت خارج ابوابه الزجاجية والتى تطل على قهوة الشمندورة التى لم تغلق ابوابها كما هو متوقع فى يوم ميمون كهذا بل استُخدمت كمقر لزجاجات المشروب الغازى الذى يتم تبريده استعداداً للحفل بعد بضع ساعات..
"
17	"صدحت زغاريد سهام و هى تصعد حيث غرفة ابنتها و لم تهدأ الا و هى تدق بابها لتفتح لها العروس خجلى و هى فى أبهى زينة بشعرها المنساب على كتفيها و قميصها الأبيض الحريرى و نظراتها البراقة المشعة فرحة و التى استطاعت إجادة تمثيلها ببراعة جعلت أمها ما ان رأتها حتى جذبتها لأحضانها فى سعادة و اخذت تبكى مما جعل تسنيم تجذب أمها للداخل فى تعجب و تغلق الباب هاتفة و هى تجلسها على طرف..
"
18	"الفراش:- ايه بس يا سوسو.. ليه البكا ده بس!!
"
19	"هتفت سهام من بين دموعها:- دى دموع فرحة يا غشيمة ايش فهمك انتِ!!..
"
20	"انفجرت تسنيم ضاحكة:- طب اذا كان كده ماشى يا سوسو..
"
21	"احتضنتها سهام من جديد فى محبة طاغية هاتفة:- و الله الدار من غيرك ملهاش طعم يا تسنيم..
"
22	"هتفت تسنيم مازحة:- و لا تزعلى يا سوسو ألم هدومى و اروح معاكى و لا يكون عندك فكر..
"
23	"هتفت سهام بذعر:- كف الله الشر.. جال تاجى معاى جال.. ربنا يعمر بيكِ يا بتى و يچعلها چوازة العمر كله يااارب.. مهران راچل و بيحبك بچد و هيحطك ف عنيه.. بس انت بجى اتشطرى و جيبلنا عيل نلعبوا بيه..
"
24	"ابتسمت تسنيم على الرغم من الغصة التى تكاد تقتلها حزنا و قهرا.. كان من المفترض ان يكون ذاك الصباح هو اروع صباحاتها على الإطلاق.. كان من المفترض ان تصحو و هى بين ذراعيه و قد تحقق حلم العمر و جمعهما الله فى حلاله و أراح سهاد قلبيهما بعد طول انتظار.. الان تراها تحاول التظاهر بذلك..
"
25	"تحاول ادعاء ان الحلم اضحى حقيقة على الرغم من يقينها ان ذاك الحلم اضحى مستحيلا و ما عاد فى الإمكان تحقيقه..
"
26	"ربتت سهام على كتفها فى سعادة و فخر بابنتها العروس الجميلة و نهضت فى عجالة لترحل.. هتفت بها تسنيم تستبقيها فهى تعلم ان بعد رحيلها سيعود مهران للغرفة ليعاود الالم الاستيقاظ بأعماقها من جديد مع رؤيتها له و هو يعاملها بتلك الطريقة و ينأى عنها كأنها شئ نجس لا يقو على الاقتراب منه لكن تلك الطرقات على الباب دفعت سهام لتسارع بالمغادرة هاتفة:- تلاجى ابوكِ اللى باعت يستعچلنى دِه..
"
27	"و فتحت الباب ليطالعها مهران
"
28	"هاتفا:- عمى حسام عا..
"
29	"قاطعته سهام رابتة على كتفه فى مودة هاتفة:- خلاص انى نازلة اهاا..
"
30	"ثم جذبت مهران دافعة به فى مشاكسة لداخل غرفته حيث ابنتها:- و انت بجى تدخل لعروستك و مشوفكش تحت تانى.. انى عارفة السكة يا واد عاصم..
"
31	"اغلقت الباب بعد ان أدخلته عنوة و لم تدع له مجالا للإعتراض ليتنبه لتلك التى خرجت من خلفه حيث كانت تجلس على طرف الفراش منذ لحظات لتقع عيناه عليها و هى تسرع للإختفاء عن ناظريه ليشهق بصوت مسموع و هو يرى شعرها الغجرى ذاك يتراقص خلفها فى مجون أفقده صوابه..
"
32	"سمعت هى صوت شهقاته مما دفعها لتسرع الخطى و إسدال صلاتها بيدها و ما ان همت بالوصول لعتبة الحمام حتى داست على طرف اسدالها الذى كانت تحمله لتندفع أرضا بسقطة قوية جعلته يسرع اليها فزعا هاتفا و هو ينحنى اليها:- انت كويسة!؟..
"
33	"كانت السقطة من القوة بحيث جعلت شعرها الثائر يتطاير حول وجهها مغيبا ملامحه خلفه كما يختبئ قمرا خلف الغيوم..
"
34	"رفع هو كفه بشكل لا أرادى يدفع خصلات شعرها متلمسا ملامحها التى يعشق و عيونها التى تمنى ان يسرح فيهما مليا دون ان يشعر بذنب الخطئة لتطلعه لما لا يحل له قبل ان يأذن ربه.. رفعت هامتها المنكسة تتطلع اليه فى وله.. تتشرب تلك النظرات الحانية كأرض عطشى.. ها هو مهران الذى تعرفه.. هاهى نظراته المغلفة بالحنان و المغموسة بالتقوى و المسربلة بعشقها..
"
35	"هل سامحها!؟.. هل اندفع يطمئن عليها خوفا عليها ام واجبا!؟.. هل يع ان تلك اللحظات بينهما مسروقة من وعيه و ادراكه انه حرمها على نفسه البارحة.. و انه سيعود سيرته الاولى ما ان يزول سحر تلك اللحظات.. !؟.
"
36	"الجواب فى يدها هى.. عليها ان تنهض مبتعدة حتى توفر على نفسها و عليه وجعا من نوع اخر.. وجع الندم.. وجع البعاد بعد التلاقى..
"
37	"بالفعل نهضت مندفعة الى الحمام و اغلقت الباب خلفها ليستفيق هو و كأنما اغلقت باب الحلم ليستيقظ مستنكرا على واقعه المقيت.. نهض بدوره يكاد يختنق رغبة فى الابتعاد و يموت شوقا رغبة فى الاقتراب.. لكن كيف السبيل لأى منهما!؟..
"
38	"دخل حامد الى الدار من بابها الخلفى يترنح متألما يدارى دمعا يأبى السكون فى مقلتيه ينازع الثبات حتى يفر على خديه فى حزن بالغ و ما ان رأته جدته سكينة بهذا الوضع حتى اندفعت اليه متسائلة فى قلق بالغ:- ايه فى يا حامد!؟.. كف الله الشر يا ولدى..
"
39	"جلس حامد على اقرب مقعد مهدودا ليهتف فى ألم و بصوت متحشرج:- عبدالله يا ستى..
"
40	"هتفت فى لوعة:- عبدالله مين!؟.. زميلك اللى جبته مرة يتغدى عندينا من مدة!؟..
"
41	"هز رأسه بالإيجاب مستطردا:- هو يا ستى.. مات امبارح ف حادثة ع الطريج و هو رايح چامعته..
"
42	"ضربت صدرها بكفها فى لوعة و هى تجلس على المقعد المجاور لحامد هاتفة فى جزع:- ولدى.. يا حبيبى يا بنى..
"
43	"انحدرت دمعة من عين حامد رغما عنه و هو يهتف:- نچع الحناوية مجلوب م الصبح و عربيّات رايحة و جاية ع الطريج و لما سألت اشوف فيه ايه عرفت الخبر.. جثمانه على وصول و الدنيا فوجانى تحتانى عشان الچنازة..
"
44	"لم تكن سكينة تسمع كل تلك التفاصيل بل كانت مغيبة تماما تهمس فى لوعة و حزن حقيقى:- يا مرك يا حامد.. يا وچع جلبك يا خويا..
"
45	"هتف حامد متعجبا على دمدمة جدته التى لا يعيها:- ايه فى يا ستى!؟.. مكنتش اعرف انك هتزعلى عليه جووى كِده!؟.. دى هى المرة اللى وعتيله فيها.. !!..
"
46	"هتفت تبرر لوعتها الظاهرة:- زعلانة على شبابه يا ولدى.. و على حرجة جلب امه و ابوه عليه.. ربنا ما يدوجها لحد ابدا..
"
47	"هتفت حامد:- امه ماتت من زمان.. ابوه بجى اللى الله يصبره.. و خصوصى ان عبدالله كان ولده الوحيد..
"
48	"صمتت سكينة و هى تستمع لكل تلك التفاصيل التى كانت تجهلها و ما كان فى الإمكان معرفتها من خلال تلك المرة الوحيدة التى زارهم فيها عبدالله و لم يكن من الجائز ابدا ان تخضعه لأسئلة من شأنها فضح امرها و اثارة تساؤلاته..
"
49	"نهض حامد هاتفا:- انا رايح اتحضر عشان اعزى..
"
50	"نهضت سكينة فى انتفاضة اثارت دهشة حامد هاتفة:- بلاش يا حامد يا ولدى.. بلاش..
"
51	"تعجب حامد هاتفا:- ايه هو اللى بلاش يا ستى.. !! دِه واچب.. دِه انى هاخد ابوى معاى..
"
52	"هنا كانت الانتفاضة اكثر جزعا و سكينة تهتف مستنكرة:- لاااه.. ابوك لااه يا حامد..
"
53	"هتف حامد مستنكرا بدوره:- خبر ايه يا ستى.. !!.. ايه هو اللى لااه.. مش دِه اللى كنتى لسه باكية عليه حلا !؟.. مخدش ليه ابويا معاى!؟..
"
54	"تلجلجت سكينة فى اضطراب و اخيرا هتفت متحججة:- ابوك تعبان و صدره طول الليل عالل عليه و منامش.. سيبه يرتاح و روح انت لو عايز.. لكن متعوجش.. ربنا يحفظك يا ولدى..
"
55	"هز حامد رأسه موافقا رغم عدم اقتناعه بذاك العذر الواهن و خرج من الغرفة تاركا إياها و قد عزمت امرها على ما كانت مترددة فى تنفيذه منذ رؤيتها عبدالله للمرة الاولى.. لكن يبدو ان الوقت قد حان لذلك و ها هى السبل تتيسر من اجل تحقيقه...
"
56	"وقف ماجد بحلته العسكرية في صحن السراىّ مستعدا للرحيل بعد حضوره زفاف أخيه هاتفا بصوت جهورى مازح:- يابو مهران.. يا شيخ مهران.. انزل شوية هنا الله يخليك.. العسل مش هيخلص..
"
57	"انفجر كل من زهرة و عاصم مقهقهين على مزاح ولدهما ليظهر مهران اعلى الدرج هاتفا في تعجب:- خبر ايه يا ماچد!؟.. فاكر نفسك ف الكتيبة و لا ايه!؟.. حد يزعج بالصوت الحياني كِده!؟..
"
58	"هتف ماجد و كأنه لم يسمع كلمة مما قاله مهران الذى توجه للدرج هابطا:- طب نعمل ايه عشان نستدعيك يا شيخ!؟.. اسلم عليك ازاى دلوقتى قبل ما اسافر!؟..
"
59	"وصل مهران لموضع أخيه الأصغر اسفل الدرج ليتلقاه ماجد بين ذراعيه هامسا في مجون:- حلو الجواز يا مهران!؟.. هااا.. !!.. اوعدنا ياارب...
"
60	"ابتسم مهران رغما عنه لمزاح أخيه.. كانت تلك البسمة الوحيدة ربما التي اعتلت شفتيه منذ زمن قريب.. بخلاف تلك البسمات الزائفة التي كان يتصنعها امام والديه او احد الزوار القادمين لمباركة زواجه.. لكن ماجد الوحيد القادر على انتزاع ضحكاته من قلب حزنه لكم سيشتاقه.. !!..
"
61	"احتضن مهران أخيه في محبة هاتفا و هو يربت على كتفه في معزة:- مع السلامة يا سيادة اللوا.. مطولش علينا الغيبة..
"
62	"هتف ماجد مؤكدا:- كله على الله..
"
63	"و توجه بنظراته لزهرة التي بدأت في وصلة البكاء المعتادة عند كل رحيل له بعيدا عنها ليتلقفها بين ذراعيه هامسا في حنو:- ايه يا زهورتى.. هو مفيش فايدة فيكِ.. !!.. انا لازم اخدك معايا اديكِ كورس تنشفى كده و تبقى عَصّب..
"
64	"انفجر عاصم ضاحكا و هتف و هو يتلقف ولده مودعا:- لاااه.. مش هيحوج فيها.. هتفضل برضك امك اللى هتبكى كل ما توعالك مسافر و فايتها..
"
65	"ربت عاصم بقوة على كتف ولده مودعا هامسا:- خلى بالك على حالك يا ماچد.. و ابجى طمنى عليك دايما.. كل اما تجدر ابجى ادينا تلفون.. ماااشى!؟..
"
66	"هز ماجد رأسه متفهما و مؤكدا و هو ينتقل ليطوق سندس بين ذراعيه في محبة مقبلا إياها هاتفا:- مش هوصيكِ يا أستاذة.. فوق السرير بقى و اديها مرافعات.. مستواكِ المرة دى مش عاجبنى.. عايز احسن المرة الجاية.. عايزين نرج المحكمة سعادتك..
"
67	"نفجر الجميع ضاحكين و سندس تضرب اخيها على كتفه في مودة و عيونها دامعة على غير العادة..
"
68	"اندفع ماجد خارج السراىّ و هتف أخيرا في أخيه مهران مازحا:- مش هوصيك يا عريس.. سلم لى ع العروسة بقى.. و الاجازة الجاية عايز السرايا مليانة عيال.. عايز اتعكبل فيهم كده من كترتهم..
"
69	"انفجر مهران ضاحكا:- ليه امال!؟.. انت هتغيب شهر و لا كام سنة!؟..
"
70	"اكد ماجد مازحا:- انا و حظى بقى.. و بعدين هو ايه.. انت الشيخ مهران.. عايزين كل شهر عيل.. بين كفاءة يا شيخ..
"
71	"انفجر مهران مقهقها من جديد على مجون أخيه الذى اندفع للعربة راحلا.. و هتف قبل ان يغيب خلف سياج السور الحديدى مبتعدا:- مش هوصيك يا شيخ.. الكفاءة..
"
72	"ليعاود مهران قهقهاته التي اختفت عن شفتيه ما ان غابت سيارة أخيه عن ناظريه و عاد لداخل السراىّ من جديد.. و عاد ليتقوقع داخل نفسه ناءيا عن عروسه الموصومة بعارها و البريئة من ذنبها..
"
73	"تطلع الى تلك الارض البعيدة المتاخمة للجبل و تنهد فى نفاذ صبر و هو ينظر لساعته فقد أقر فى قرارة نفسه انه اخطأ عندما قرر المجئ الى هنا بالسيارة فساعة واحدة بالطائرة كانت كفيلة لتلقى به الى احضان تلك الارض التى سمع عنها دوما و لم تطأها قدماه قط..
"
74	"لكنه كان يريد ان يقتحم تلك الارض بكل تفاصيلها فهو قادم فى الاساس ليعاين ارض المشروع المشترك بين شركته و شركة زكريا الهوارى و الذى تقرر له تنفيذه هاهنا بقلب الصعيد كما تمنى..
"
75	"زمجرة متقطعة أخرجته من خضم أفكاره ليهتف فى سخط لسائقه:- ايه اللى بيحصل يا عادل.. العربية مالها!؟..
"
76	"هتف سائقه فى اضطراب:- مش عارف يا سيد بيه!؟.. ماهى كانت ماشية تمام و انا عامل عليها صيانة قبل خروجنا بيها من مصر..
"
77	"هتف سيد حانقا بعد ان توقفت تلك العربة الفارهة تماما عن الحركة و لازالت تزمجر مع محاولات عادل المستميتة لإعادة تشغيلها:- ايه.. مفيش امل.. عربية زى دى تعطل فجأة كده من غير مقدمات!؟..
"
78	"توتر عادل و هو يخرج من العربة محاولا اكتشاف سر تعطل السيارة محاولا تفادى نوبة غضب سيده و التى يدرك مداها لكنه لم يفلح فى ذلك.. فوقف مكتوف الايدى غير قادر على الإتيان بأى تصرف يثير حفيظة سيد القابع داخل السيارة فى هدوء مخيف يشبه ذاك الذى يسبق العاصفة.
"
79	"حاول سيد تمالك أعصابه و اخرج هاتفه الجوال لعله يستطيع الحصول على بعض المساعدة فأرقام الهواتف الجوالة لكل من حمزة و عاصم مسجلة لديه بالفعل و يمكنه طلب العون و خاصة انه لا يعلم اذا كان لايزل بعيدا عن نجع الصالح ام هى بضع كيلومترات و يصل.. !؟
"
80	"تطلع لشاشة جواله و اطلق سبابا خافتا يلعن شبكات الهواتف النقالة كلها على سوء الخدمة و رداءة الإرسال فها هو جواله لا يلتقط إشارة واحدة تمكنه حتى من اجراء اتصال واحد لطلب المساعدة..
"
81	"خرج من السيارة يتطلع لذاك الطريق الهادئ فى مثل تلك الساعة من النهار.. وضع نظارته الشمسية حتى يستطيع التطلع للأفق البعيد لعله يلمح سيارة ما قادمة يستدل بها على الطريق او حتى يستطيع استقلالها للوصول لمبتغاه..
"
82	"مضت اكثر من نصف ساعة و لا أمل فى ظهور اى سيارة و لكن لاح الأمل اخيرا فى سيارة رمادية متهالكة تسير الهوينى قادمة من بعيد..
"
83	"اشار اليها عادل السائق نيابة عن سيده لتتوقف السيارة فى تؤدة و يهتف سائقها فى تعجب:- خير يا بهوات!؟.. اى خدمة!؟..
"
84	"هتف عادل فى سرعة:- البيه عايز يوصل لنجع الصالح.. هو قريب من هنا!؟..
"
85	"هتف السائق فى تأكيد:- لااه.. لسه عليه شوية جدام.. بس من عنايا يا بيه.. هو ف طريجى برضك.. تشرف..
"
86	"هتف سيد فى نزق شاكرا الرجل وهو يركب بالقرب منه فى المقعد الامامى تاركا سائقه خلفه مع وعد بإرسال المساعدة فور وصوله للنجع..
"
87	"مرت دقائق قبل ان يهتف الرجل فى فضول:- بس حضرتك چاى لمين ف نچع الصالح.. !؟
"
88	"هتف سيد فى لامبالاة:- عاصم بيه الهوارى.. تعرفه!؟..
"
89	"هتف السائق فى تأكيد:- ألا اعرفه!؟. معلوم أعِرفه.. و مين ميعرفش كبير الهوارية ف الجيهة كلها..
"
90	"اتم ناصر تجهيزه قبيل المغرب و ارتدى بدلته السوداء التى ابتاعها خصيصا لهذه المناسبة و خرج من غرفته لتتطلع اليه نعمة فى محبة طاغية.. محبة أم ترى صغيرها و قد اضحى رجلا يوم عرسه.. طفرت الدموع من عينيها لمرأه ليندفع هو محتضنا إياها فى وداعة ليست معتادة منه..
"
91	"و ما ان هدأت تشنجات بكائها حتى هتفت فى محاولة لإصطناع المزاح والمرح:- مفيش فايدة فيا اعمل ايه بس.. فقرية من يومى.. افرح اعيط.. أزعل اعيط..
"
92	"ابتسم ناصر و لم يعقب تأثرا لحالها لتدفعه هى خارج الشقة هاتفة:- ياللاه اجرى انزل وسط الرجالة استنى اخوك و انا هستنى العروسة هنا.. هى كلمتنى قال ايه مكسوفة و حالفة ما تنزل تقعد تحت ف الكوشة الا بعد كتب الكتاب.
"
93	"هتف ناصر مؤيدا:- جدعة.. قال تنزل تقعد تحت قال!؟.. عشان كل اللى رايح و اللى جاى يتفرج عليها.. متنزلش من هنا الا لما اطلع اخدها..
"
94	"هتفت نعمة مقهقهة:- طيب ياخويا.. انزل بس و طمنى على اخوك.. ربنا يجيبه بالسلامة و انا هحبسهالك هنا لحد ما تكتب الكتاب و تطلع تاخدها..
"
95	"قبلها ناصر و اندفع مغادرا ليستقبله الرجال بالأسفل بالتهليل و الموسيقى الصادحة..
"
96	"مر بعض الوقت سريعا و بدأ ظهور العربات على مدخل الحارة معلنة قدوم العروس التى فضلت ان يصطحبها خالها من عند مصفف الشعر.. توقفت سيارتها امام مدخل بيت ابيه لتنزل هى متوشحة بثوبها الأبيض كحورية ضلت طريقها من الجنة.. قفز قلبه معلنا التمرد راغبا فى مغادرة صدره ليتبعها حيث اندفعت للداخل فى خجل و حياء مع تناثر الزغاريد من هنا و هناك معلنة وصولها و بالمثل وصول المأذون..
"
97	"لاح على جانب الطريق احدهم يشير للعربة لتتوقف كما حدث عدة مرات توقف فيها السائق ليكمل عدد الركاب بسيارته الأجرة و هذه المرة ليست استثناءً.. توقف ايضا حتى يكتمل عدد الركاب بتلك الفتاة التى جاءت مسرعة تدفع بنفسها دفعا داخل العربة ملقية السلام بأريحية على الجميع و كإنها تعرفهم جميعا..
"
98	"هتف السائق لسيد و هو يشير بطرف خفى لثريا التى ركبت مؤخرا:- اهى بت غفير سراية الهوارية هى اللى ركبت دى..
"
99	"سمعته ثريا فهتفت فى جرأة:- ايوه يا عم سويلم.. بت الغفير.. عايز منيها ايه بت الغفير!؟..
"
100	"هتف سويلم فى اضطراب:- هعوز ايه يا باشمهندسة!؟.. كل خير..
"
101	"تنبه سيد للقب مهندسة الذى ألقاه السائق على الفتاة ابنه الغفير تلك.. هل هى مهندسة حقا.!؟.
"
102	"زاد فضوله ليحرك رأسه فى بطء بإتجاه مقعدها و قد زاد فضوله ليتطلع الى تلك المهندسة الجريئة ذات الصوت الرنان الذى يحمل شكيمة و حزم ترهب اعتى الرجال..
"
103	"استطاعت نظارته الشمسية ان تعطيه بعض من الحرية ليطلق نظراته اليها دون ان تدرك هى انه يتفرسها.. كانت فتاة عادية الملامح و الملبس لكن هناك شئ ما يدفعك دفعا لتطيل النظر اليها رغما عنك و ها قد استطاع ان يحيد نظراته عنها اخيرا
"
104	"متطلعا للطريق و قد تعمد ان يهتف لسويلم مستفسرًا عن ما بقى للوصول لوجهته حتى يستجلب اهتمامها:- باقى كتير على نجع الصالح!؟..
"
105	"هتف سويلم:- لااه يا بيه خلاص.. بس انى مش هدخل لچوه النچع هنزلك ع الطريج..
"
106	"و استدار سويلم مقاطعا اعتراض سيد هاتفا فى ثريا:- يا باشمهندسة.. ينوبك ثواب خديه وصليه للسرايا ف طريجك..
"
107	"هتفت فى حنق:- ليه!؟.. هو انت مش داخل چوه النچع!؟.. يبجى توصلنى و توصله معايا..
"
108	"هتف سويلم:- لاااه مدخلش..
"
109	"هتفت ثريا فى ثورة:- يعنى ايه مش داخل!؟.. امال ركبتنى وواخد اچرتك ليه!؟.. يا توصلنى مطرح ما انى عايزة يا تچيب الأچرة اللى خدتها..
"
110	"هتف سويلم فى حنق:- يا بااى.. انى محجوج لك يا ستى.. خدى اچرتك اهى.. و ياللاه فارجينا ادينا وصلنا لمدخل النچع..
"
111	"هتفت ثريا:- و اچرة الاستاذ!؟.. هتاكلها عليه هو كمان عشان غريب!؟..
"
112	"هتف سيد فى سرعة:- انا مش عايز حاجة يا آنسة.. خليله الأجرة بس أوصل سرايا الهوارية لو سمحتى..
"
113	"هزت رأسها متفهمة و أسرع السائق سويلم بالمغادرة قبل ان تمسك ثريا بتلابيه مرة اخرى..
"
114	"بينما هتفت هى فى سيد:- اتفضل معايا هوصلك فى طريجى..
"
115	"سارت فى لامبالاة تقطع الطريق فى سرعة غير أبهة بذاك الذى تركته خلفها يترنح من تلك الحرارة المرتفعة و الشمس الحامية التى شعر بها فوق رأسه مباشرة.. كان يتوقع انها ستظهر بعض من مودة تجاهه كضيف غريب لكن ما حدث هو العكس فقد سارت امامه و قد تناست امره تماما و لم تلتفت و لو لمرة واحدة تستطلع اخباره خلفها.. حاول ان يحث الخطى ليصل بمحازاتها هاتفا فى نزق:- من المفترض انى ضيف و انتِ بتوصلينى.. لكن اللى بيحصل ده مش مقبول.. انا تقريبا بجرى وراكِ..
"
116	"نظرت اليه شذرا و هتفت فى نزق:- بجولك ايه.. انت ضيف اه على عينى و راسى لكن مش هاتفهمنى الصح م الغلط.. و هو المجبول انك تمشى چارى عادى كِده كتفى بكتفك جصاد البلد كلها.. انت اخرك عندى انى أدلك ع الطريج للسرايا غير كِده ملكش حاچة عندى.
"
117	"وتركته و ابتعدت بالفعل ليسير خلفها و قد أيقن صحة منطقها خاصة فى نجع فى قلب الصعيد كهذا له تقاليده و عاداته التى يجب احترامها..
"
118	"سار خلفها ملتزما الصمت هذه المرة متطلعا حوله فى فضول يتساءل.. اى من قطع الارض البعيدة تلك التى ستكون مقرا للمشروع يا ترى!؟
"
119	"و فى خضم شروده انتفض متراجعا للخلف عندما انتصبت امامه امرأة شعثاء مهلهلة الثياب هتفت فيه
"
120	"بعنف:- هات.. هات..
"
121	"هتف فيها بإضطراب:- اجيب ايه!؟
"
122	"وتطلع للأمام حيث تلك التى تركته و هتف يستدعيها محاولا تذكر اسمها الذى ذكره السائق على مسامعه:- يا آنسة.. يا آنسة ثريا..
"
123	"اخيرا تذكر الاسم و ناداها محاولا الهرب من تلك المرأة التى ما برحت تطلب شئ لا يعلم كنهه..
"
124	"نظرت ثريا للخلف فى ضيق لمناداته بإسمها لكنها تماسكت و عادت ادراجها محاولة وأد ابتسامتها و كتم ضحكاتها و هى تراه غير قادر على التخلص من تلك المرأة المجذوبة..
"
125	"هتفت ثريا فى المرأة التى ظلت تكرر طلبها:- حاضر.. هيجيب.. اصبرى.. اصبرى..
"
126	"هتف سيد متعجبا:- اجيب ايه.. انا مش معايا اى حاجة..
"
127	"ابتسمت ثريا لتتبدل ملامحها كليا هاتفة:- هات اى فلوس معاك.. اى حاجة..
"
128	"هتف سيد:- مش معايا اى فلوس خالص..
"
129	"هتفت ثريا فى تهكم:- امال عامل لى فيها بيه و سايب للسواج الاچرة بحالها.. !!.. طيب.. ادفع لها انا و امرى لله عشان تعتجك..
"
130	"و اخرجت من جيب حقيبتها بعض الجنيهات و أعطتها للمرأة التى كانت لاتزل تكرر طلبها غير شاعرة بالملل او الرتابة و التى تناولت الجنيهات فى سعادة و رحلت..
"
131	"هتفت ثريا خلف المرأة فى إشفاق:- مسكينة يا سيدة.. راحت بحال و رچعت بحال..
"
132	"هتف سيد فى تعجب:- هى اسمها سيدة.. ده انا أسمى سيد بالمناسبة..
"
133	"قهقهت ثريا هاتفة:-اتشرفنا يا سيد بيه.. انعم و أكرم..
"
134	"هتف سيد بنزق:- على فكرة انا مش معايا فلوس عشان..
"
135	"قاطعته ثريا قبل ان يوضح لها ان تعاملاته المادية لا تتم الا عن طريق الصراف الألى و هتفت فى سخرية:- ايوه عشان مفلس.. وضع طبيعى يا سيد بيه.. على العموم تشرفنا.. و أدى السرايا.. حمدالله ع السلامة..
"
136	"و انطلقت مندفعة للبوابة الحديدية تلقى السلام على ابيها و تخبره بذاك الضيف المفلس الذى يريد لقاء عاصم بيه الهوارى فى امر هام..
"
137	"تنبه ابوها للضيف القادم باتجاه السراىّ و فتح له البوابة مرحبا و هو يسير امامه حتى باب السراىّ الامامى ليُعلم عاصم بقدومه..
"
138	"سار سيد خلف سعيد الخفير و هو يتطلع فى فضول للسراىّ من حوله و لكن عيونه على غير ارادتها توجهت حيث غابت تلك التى جاءت به الى هنا و هى تعتقد انه مجرد شاب مفلس ربما جاء لمقابلة عاصم الهوارى فى امر ما يخص وظيفة او ما شابه..
"
139	"جال ببصره محاولا ان يتبين اين اختفت و اخيرا وجدها تطل من تلك الشرفة الصغيرة فى الطابق الثانى لذاك البيت الصغير بأخر الحديقة و هى تضع شئ ما على أطراف الشرفة و تدخل فى سرعة و تختفى عن ناظريه.. ليستفيق من تأملاته على صوت الخفير سعيد يطالبه بالدخول لمقابلة عاصم الهوارى فورا..
"
140	"تعدت الساعة التاسعة مساءً و لا اثر لمجئ نادر حتى هاتفه المحمول خارج نطاق التغطية..
"
141	"هتف المعلم خميس متعجلا ناصر:- كِده اتاخرنا قووى يا ناصر و المأذون عايز يمشى..
"
142	"هتف ناصر فى ضيق:- بس انا كنت عاوز نادر يكون شاهد ع العقد يا بابا.
"
143	"ربت خميس على كتف ناصر مؤكدا:- معلش.. بس كده فعلا اتاخرنا و ممكن اخوك يكون اتلغت إجازته على اخر لحظة.. تعال نكتب الكتاب و الغايب حجته معاه..
"
144	"تنهد ناصر و تبع ابيه حيث تم إعداد طاولة جانبية لتتم عليها إجراءات عقد القران..
"
145	"انطلقت الزغاريد من جديد ما ان اكد الجمع تمام العقد و الصيغة.. لتصدح الموسيقى من جديد..
"
146	"و ما ان هم ناصر بالتوجه لباب بيت ابيه ليصعد ليحضر عروسه الا و سطعت انوار قادمة من قلب الحارة بسرينة رتيبة جعلته يتوقف و قلبه يتوجس قلقا.. توقفت العربة العسكرية على مقربة من طرف الصوان و نزل منها ضابط و سأل على ابيه ليهتف ناصر:- خير يا حضرة الظابط.!؟.. . انا ابنه الكبير..
"
147	"تنبه خميس لتلك العربة و ذاك الضابط الذى يقف معه ناصر فأنقبض قلبه بين ضلوع صدره و اندفع الى حيث يقفا ولده و الضابط المتجهم.. ليهتف خميس فى قلق و اضطراب:- خير.. ايه الحكاية.!؟
"
148	"هتف الضابط مستفسرًا:- حضرتك المعلم خميس!؟..
"
149	"اكد خميس بإيماءة من رأسه غير قادر على الرد من شدة اضطرابه..
"
150	"نكس الضابط رأسه فى أسى و هتف بنبرة تقطر حزنا و هو يربت على كتف خميس مشجعا:- شد حيلك.. ابنك بطل.. و لأخر لحظة فضل بطل..
"
151	"تلفت خميس حوله فى حيرة لا يصدق ما يسمع ولم يُرد من الاساس ان يسأل عن ما يعنيه ذاك الضابط بكلامه لأن الجواب سيكون قاتلا لا محالة..
"
152	"لكن ناصر هو من هتف فى جزع:- انت قصدك ايه بالظبط!؟.. انت تقصد مين بالكلام ده!؟..
"
153	"هتف الضابط راغبا فى تأدية مهمته الشاقة و الرحيل مغادرا بعيدا عن ذاك الوجع الذى بدأ يلوح ف الأفق و الذى عاصره كثيرا حتى ما عاد يطيقه:- اقصد اخوك.. الشهيد نادر خميس المرسى..
"
154	"هنا لم يتمالك خميس نفسه و ترنح قليلا لكن ناصر كان الأسرع ليكون سندا لأبيه الذى تماسك كالطود فى صلابة يحسد عليها.. بدأ ناصر فى النحيب بصوت مكتوم اما خميس فقد شعر بالتيه للحظات و اخيرا انهارت مقاومته ليجلس ارضا على أطراف الرصيف و قد شعر ان روحه تغادره فى بطء.. تلجم لسانه و ما عاد قادرًا على النطق بحرف واحد و ساد وجوم عجيب على كل ما يحيط به رغم الموسيقى الصادحة بالقرب من قلب الصوان الذى لم يصل له الخبر بعد..
"
155	"اعادته شهقات ناصر التى علا فى تلك اللحظة نحيبها و ما عاد قادرًا على كتمانها للواقع المرير و اخيرا همس بلسان متثاقل:- انا لله و انا اليه راجعون.. انا لله و انا اليه راجعون.
"
156	"بدأ ما يحدث خارج الصوان يثير ريبة الجمع داخله ليندفع البعض يستطلع الامر و ما هى الا لحظات حتى سار الخبر بينهم كالبرق لتُغلق الموسيقى و يبدأ النحيب من كل صوب و حدب و هنا تمالك خميس نفسه و نهض فى صلابة منقطعة النظير و اندفع يهتف معلنا فى فخر بصوت متحشرج تكسوه دموع مكتومة تأبى الظهور:- انا ابو الشهيد نادر.. انا ابنى شهيد.. انا ابو الشهيد..
"
157	"تحول الصوان لموجة عارمة من النحيب و وصل الخبر للأعلى عند العروس و باقى النساء لتتعاقب الصرخات و تدوى فى جزع الا ان خميس صرخ بصوت هادر كالرعد ألجم الجميع :- محدش يصرخ.. مفيش و لا حرمة تعلى صوتها الا بالزغاريد.. انا ابنى شهيد.. زغردوا.. زغردوا..
"
158	"و امتزجت الزغاريد المحتقنة بصوت البكاء و لم يقطعها الا صرخة مدوية جاءت من الاعلى تعلن عن سقوط نعمة باكية ولدها بين النساء..
"
1	"طرقت زهرة باب حجرة ابنتها و دخلت فى هدوء لتراها تتخد من مكتبها ملجأ كالعادة تتظاهر بمراجعتها لبعض اوراق القضايا وهى ابعد ما يكون عن التركيز.. فتركيزها ينحصر فقط فيما حدث منذ ساعات من بن عمتها المجنون..
"
2	"همست زهرة:- سندس.. انت كويسة يا حبيبتى.. !!؟..
"
3	"أومأت سندس برأسها فى هدوء ينتفى تماما عن ما يعتمل بداخلها من صراعات.. كعادتها دائما.. صفحة وجهها صافية كليلة ربيعية.. و أعماقها تمور كبركان.. وهذا دوما ما كان يقلق امها.. انها لا تفصح.. اه لو تفصح عما بداخلها لأراحت واستراحت.. لكن هكذا هى سندس.. صندوق مغلق من الأسرار مغلف بوجهه رقيق يشبهها إلى حد كبير.. خاصة تلك العيون المتحدية النظرة التى تذكرها بنفسها كثيرا عندما كانت تقف امام عاصم الهوارى متنمرة..
"
4	"متحدية تجعله يفقد صوابه.. ابتسمت وتنهدت للذكرى المحببة لقلبها واقتربت من ابنتها تحتضن كتفيها الى صدرها وقررت هى ان تبدأ فهمست بحنين:- انتِ عارفة يا سندس.. مكنتش ممكن قبل ما أقابل ابوكى اصدق انى هاجى الصعيد واتجوزه وأحبه رغم كل اللى كان بِنَا..
"
5	"ابتسمت سندس عندما تذكرت قصة أبويها والتى قصتها عليهم الحاجة فضيلة عدة مرات.. وكأنها قصة خرافية من قصص الف ليلة وليلة.. وهمست بدورها:- حضرتك وبابا قصة مش ها تتكرر يا زهرتى..
"
6	"انفجرت زهرة ضاحكة عندما شاكستها ابنتها باسم الدلال الذى يطلقه عليها عاصم.. ثم هتفت:- ليه.. ممكن قووى تتكرر.. الحب هو هو.. فى كل زمان ومكان.. اشكاله بس هى اللى بتختلف.. لكن مضمونة واحد.. يعنى انا شايفة ان اللى عمله بن عمتك المجنون ده.. حب..
"
7	"هتفت سندس:- اديكى قولتيها مجنون.. حد يعمل اللى عمله ده.. يرفع على عريسى السلاح.. وفى وجود بابا كمان.. ده جنان رسمى..
"
8	"قاطعتها زهرة مبتسمة :- او حب رسمى..
"
9	"تنبهت سندس ووجدت نفسها رغما عنها تخالف طبيعتها المتحفظة فتندفع مؤكدة:- ماما.. باسل عمره ما حبنى.. عمره ماشفنى اصلا.. دايما ينتقص من قدرى.. مبيقليش الا يا اثتاذة.. بيقولها بإستهزاء.. عمره ما إتعامل معايا انه حاططنى فى خياله كحبيبة وزوجة.. فجأة كده عايز يتجوزنى.. تلاقى عمتى سهام هى اللى ضغطت عليه عشان يجى يعمل اللى عمله ده.. و بعدين لو بابا شايف انه مناسب زى ما حضرتك بتقولى كان رفضه ليه بعد ما طلب ايدى قدام عريسى و طرده من السرايا!؟..
"
10	"ابتسمت زهرة وهى تربت على كتفها فى حنو:-.. بس رفض بابا مش عشان عيب فى باسل.. رفض بابا عشان الطريقة اللى طلب بيها و كمان ليه غرض تانى خاالص.. بس اللى عايزة اعرفه دلوقتى.. واللى يهمنى قبل كل شئ.. انتِ رأيك ايه.. !!؟.. يعنى لو بابا جه دلوقتى وقالك انه وافق على طلب باسل.. هتوافقى!؟..
"
11	"صمتت زهرة فى انتظار الأجابة الشافية.. هى تشعر ان ابنتها فى اعماق قلبها تتمناه.. لكن كرامتها وكبرياءها تقفا بالمرصاد لصوت قلبها الذى تستشعره كأم.. قلب ابنتها يهتف باسم بن عمتها وبرغبتها فى قربه..
"
12	"طال الصمت.. ولم تتلق زهرة جواب شاف من ابنتها..
"
13	"التى همست أخيرا فى تردد:- اللى بابا هيوافق عليه.. انا راضية بيه..
"
14	"تنهدت زهرة فى راحة فهى تدرك كأم ان ابنتها تلقى بمسؤولية الاختيار على ابيها لترتاح من صراع قلبها وعقلها الذى يمزقها..
"
15	"ربتت زهرة من جديد على كتف ابنتها وانحنت تقبل رأسها وهى تتجه خارجة من حجرتها تهمس بدعاء لكى ترتاح تلك القلوب الحائرة..
"
16	"سارت العربة التي تقل ماجد بإتجاه السراىّ فها هو أخيرا يحصل على إجازة قرر قضاءها بالقرب من أبويه و اخوته فنرمين للأسف في شهر امتحاناتها.. و تنهد زافرا في ضيق متسائلا في نفسه:- متى تنتهى تلك الامتحانات ليكون قادرًا على الذهاب لخطبتها و يرتاح من عناء الانتظار الذى طال أمده!؟..
"
17	"تنبه انه يحمل أمانة عليه توصيلها فهتف لسائق العربة الذى ارسله عاصم لأستقباله ليتخذ الطريق المحاز للترعة متوجها لبيت عمته سمية..
"
18	"وصل في دقائق معدودة و ترجل من السيارة متوجها لباب الدار يدقه في رزانة و هو يعدل من هندامه..
"
19	"طال انتظاره و هو يقف أمام الباب و لا مجيب ربما للمرة الثالثة يطرق الباب و لا يفتح احدهم..
"
20	"و أخيرا تناهى لمسامعه صوت عراك بالداخل جعله يضطرب محاولا التقهقر للخلف خطوة متسائلا ان كان هذا هو الوقت المناسب ليسلم أمانة مؤمن لأهله!؟..
"
21	"قرر ان يطرق الباب بقوة لمرة أخيرة و اذا لم يتلق الإجابة فسينسحب راحلا و يأت في وقت اخر.. طرق الباب بقوة هذه المرة و تناهى له صوت العراك من جديد.. هم بالرحيل الا ان الباب قد فُتح فجأة لتطل منه عمته سمية دامعة العينين..
"
22	"استدار ليقابلها بكليته و هم بإلقاء السلام الا ان صوت تلك الصرخات بالداخل استرعى انتباهه و ما يراه على محيا عمته جعل القلق يتمكن منه
"
23	"فدفع عمته في رفق و طل من باب الدار بإتجاه الصرخات التي علت وتيرتها و ذاك لقرب صاحبتها التي اندفعت من باب غرفة جانبية صارخة
"
24	"بثورة في ماهر اخيها:- مش هتچوزه و لو كان اخر راچل ف الدنيا.. مش هتچوزه و لو جتلتونى..
"
25	"اندفع ماهر بإتجاها رافعا كفه صارخا في وجهها:- يبجى هجتلك..
"
26	"كان كفه في سبيله لوجهها الا ان ماجد ظهر بينهما في اللحظة المناسبة ليتلقى كف ماهر على ذراعه بدلا من وجنة ايمان التي وجدت ظهر ما استقام بينها و بين اخيها الثائر ليلوز عنها..
"
27	"هتف ماهر متعجبا من ذاك الذى ظهر في قلب الدار بحلته الرسمية دون سابق إنذار:- ماچد.!؟..
"
28	"و استطرد بلهجة ساخرة:- خير يا حضرة الظابط.. حد يخش بيوت الناس كِده!؟..
"
29	"لم تصدق ايمان عينيها و هي تتطلع لذاك الذى تمنت مجرد ان تقترب لتلقى عليه السلام لمرة ها هو يقف في قلب دارهم يحميها من بطش اخيها لا يبعد عنها الا خطوات معدودة و هو يهتف بنفس السخرية:- معلش بقى يا ماهر جيت ف وقت غير مناسب.. استحملني بس دقيقتين أوصل الأمانة و همشى على طوول..
"
30	"هنا هتفت سمية في احراج:- تمشى فين يا ماچد يا ولدى.. دِه بيتك و مُطرحك.. تعال اتفضل يا حضرة الظابط..
"
31	"زفر ماهر في ضيق و اندفع خارج الدار مغادرا..
"
32	"هتف ماجد في هدوء متحججا:- معلش يا عمتى انا لسه أصلا مرحتش السرايا.. انا قلت أوصل لكم جواب بعته معايا مؤمن عشان معرفش يكلمكم الفترة اللى فاتت..
"
33	"و دس كفه في جيب سترته الميرى مخرجا ظرفا مطويا مقدمه لسمية هاتفا:- اتفضلى يا عمتى..
"
34	"استلمت سمية خطاب ولدها بشوق هاتفة في لهفة:- طب انت متعرفش ميتا هينزل اچازة!؟..
"
35	"اكد ماجد مطمئنا:- قريب يا عمتى.. يمكن كمان أسبوع.. ربنا يجيبه بالسلامة و يطمنكم عليه..
"
36	"و هم بالرحيل مستديرا بإتجاه الباب الا ان هتاف ما أوقفه ليتنبه أخيرا لتلك التي كان ماهر يتشاجر معها رغبة في ارغامها على الزواج من شخص ما..
"
37	"انه لا يتذكرها قط.. و تنبه ان مؤمن لا يمل من ذكر اخته ايمان و لا يكف عن الدعاء لها.. اذن فهذه هي ايمان!؟..
"
38	"تنبه من خواطره و هي تتنحنح في احراج وتمسح دموعها عن وجنتيها فى عزم و قد وصلت لموضع وقوفه بالقرب من الباب هاتفة:- ممكن اطلب من حضرتك طلب!؟..
"
39	"اكد بإيماءة من رأسه دون ان ينبس بكلمة فأستطردت هي في عزة و برأس شامخ رغم تلك الدموع التي استطاعت بإقتدار سجنها بمأقيها:- لو سمحت متبلغش مؤمن بأى حاچة شوفتها هنا.. انا مش عيزاه يضايج و هو بعيد.. ممكن!؟..
"
40	"هتف بإبتسامة هادئة جعلت أنفاسها تضطرب:- طبعا ممكن.. و من غير ما تطلبى يا آنسة ايمان.. مش ايمان برضو!؟..
"
41	"الان هي غير قادرة على التنفس بشكل طبيعى بعد ان نطق اسمها و كأنها المرة الأولى الذى تسمعه فيها و هزت رأسها كالبلهاء مجيبة ليستطرد هو مؤكدا:- حتى و لو مكنتيش طلبتى.. انا لا يمكن كنت هقوله اللى حصل عشان انت متعرفيش مؤمن بيخاف عليكِ ازاى.. ده ملوش سيرة غيرك..
"
42	"ابتسمت رغما عنها و هي تجز على شفتها السفلى محاولة وأد شهقة بكاء كادت تصدر منها حنينا لأخيها الغائب و أخيرا هتف هو منهيا الصمت بينهما هاتفا:- فرصة سعيدة يا آنسة ايمان.. و ربنا يجيب مؤمن بالسلامة..
"
43	"و ما ان هم بالإستدارة مغادرا حتى ادار رأسه مؤكدا:- اه بالمناسبة.. لو في اى حاجة عايزين توصلوها لمؤمن انا في الخدمة.. انا ماشى بعد بكرة بالليل.. لو عايزين تبعتوا حاجة ابعتوهالى ع السرايا و انا هوصلها لمؤمن.. ماااشى!؟..
"
44	"هزت رأسها إيجابا و هي تراه يرحل مسرعا و قد شعرت بسعادة جمة تكتنفها.. فرحة بحجم الكون تناقض تماما ذاك الألم الذى كانت تعانيه منذ لحظات قبل قدومه.. حياة عجيبة تختلط فيها لحظات الحزن بلحظات الفرح كأنما قد تشابكا بخيوط قدرية من نسيج سحرى مغزول على هيئة أعمار..
"
45	"ايقظتها أمها هامسة من خلفها تتابع ماجد و هو في سبيله ليستقل سيارته عبر ذاك الممر الطويل المفضى لدارهم:- يا رب يكون لك نصيب فيه يا بتى..
"
46	"همست ايمان بدورها دون ان تحيد بنظراتها عن ماجد الذى غاب الان راحلا بسيارته:- خلينا على كدنا يا ام مؤمن.. بلاها النچوم اللى ف السما.. محناش كديها..
"
47	"ربتت سمية على كتف ابنتها و الأخيرة تغلق الباب خلف ذاك العزيز الذى ظهر كرؤية وردية و أختفى كطيف..
"
48	"كان يسير بثقة فى ذاك الممر الطويل الذى يفضى الى حجرة الاجتماعات الملحق بها مكتبها.. كان لابد له من المرور بغرفتها اولا حتى يتسنى له اخذ ملف الصفقة الذى عليه مناقشته مع ضيوفه.. وصل لباب مكتبها الان.. طرق الباب فى قوة.. لم تجيب فدفع الباب فى قلق.. ليفغر فاه فى دهشة ثم يعاود إغلاق الباب من جديد خاصة و ضيوفه لازالوا معه يقفون خلفه و ربما شاهدوا ما رأه لتوه..
"
49	"هتف بسرعة لأحد المساعدين ليصطحب الضيوف من الباب الاخر لغرفة الاجتماعات فى اخر الردهة و تقديم واجب الضيافة لهم حتى يعود بملف الصفقة..
"
50	"انتظر لحظات حتى غاب الضيوف عنه مع مرافقهم ثم عاود الطرق على الباب من جديد فى عصبية.. لم تجب بالطبع فأعاد الطرق.. و لا مجيب..
"
51	"فاضطر ان يندفع للداخل فى سرعة و عيناه تتطلع لجميع أنحاء الغرفة الا ناحية تلك التى تقف الان على سلم معدنى برداءها الذى يصل بالكاد لما تحت ركبتيها و تتمايل فى رعونة على احدى درجات السلم وهى تبحث عن شئ ما فى الأعلى.. و الأدهى من ذاك كله انها لا تسمعه الان و هو يناديها فى غضب محاولا صرف نظراته عنها وهى بهذا الوضع المخجل :- هديررر.!؟
"
52	"أين ذهب سمعها هذه البلهاء!؟.. هكذا هتف فى غضب داخلى حتى استدارت قليلا فأستطاع تمييز سماعات الأذن التى تضعها وتفصلها عما حولها و تتمايل على الأنغام التى تبثها فى اذنيها غير قادرة على ادراك وجوده فى الغرفة من الاساس..
"
53	"صرخ من جديد باسمها ولكن هذه المرة وهو يربت على ذراعها مضطرا:- هدييييير..
"
54	"لتصرخ هى فى المقابل منتفضة ما ان لمس ذراعها و تدفع بكل ما كانت تحمله من ملفات ليتقاذف فى الهواء و فجأة.. يختل توازن كل شئ.. لتجد نفسها بلا إرادة منها مدفوعة للسقوط المدوى.. و الأدهى من ذلك هو أين سقطت!؟..
"
55	"لقد سقطت مباشرة بين ذراعيه... بالاصح.. فوق رأسه.. ليشعر هو بالدوار فيسقطا سويا.. ليكون السقوط المدوى على حق..
"
56	"ثم.. سكوت تام دام للحظات بعد ان استقرت اخر الأوراق المتطايرة على وجه حمزة..
"
57	"كانت هى اول من تحرك.. كان جسده هو من تلقى الصدمة الاقوى .. كان ممدداً أمامها الان وورقة تغطى وجهه ولا يحرك ساكناً.. اقتربت زاحفة فى حذر ومدت كفها لتزيح الورقة عن وجهه تطمئن ما الذى يحدث.. كان مغلق العينين لا تظهر على ملامحه اى ردود فعل مما جعلها تظن انه فقد الوعى فهتفت فى هلع عدة مرات و هى تهز جسده:- حمزة!!.. حمزة!؟..
"
58	"اخيرا رد بتنهيدة تحمل الكثير من نفاذ الصبر وهو يتكلم من بين اسنانه:- هدير.. تعرفى تعملى معروف و تروحى بعيد عن خلجتى الساعة دى!؟..
"
59	"لم تستطع غير الرد بكلمة واحدة:- اه.. اعرف..
"
60	"رد وهو لايزل مغمض العينين:- يبجى كتر خيرك..
"
61	"نهضت و اندفعت للباب وقبل ان تفتحه للرحيل من أمامه سألته فى بلاهة:- طب ممكن اعرف هو انت ليه بتكلمنى و انت قافل عينك!؟..
"
62	"صرخ فى غضب:- هديييييير ...
"
63	"فما كان منها الا فتح الباب و الهروب من أمامه و هو بهذه الحالة التى لم تره عليها من قبل و أخذت تتساءل
"
64	"فيما اخطأت الان وهو من أجفلها و جعلها تسقط و تصحبه معها فى سقوطها.. !!؟..
"
65	"نهض هو فى تثاقل ما ان سمع صوت إغلاق الباب و أعاد ترتيب حلته اثر السقوط.. نظر حوله على الفوضى التى خلفها سقوطهما.. يوم ما ستصيبه بأزمة قلبية بسبب ما ترتديه هتف غاضبا في نفسه وهو يتذكر مظهرها و الذى قفز لرأسه وهى تتمايل على السلم...
"
66	"لابد و ان يضع حلا لملابسها التى لا تليق و التى فى عرفه تعتبر ملابس خارجة عن الحشمة و الأصول المتعارف عليها..
"
67	"هو يعلم انها تربت بشكل مختلف.. و مدللة بشكل كبير..
"
68	"لكنها ابنة عمه.. و لن يسمح ان يتفرس فيها كل غريب و قريب و هى بتلك الملابس.. الليلة.. سيكون له معها شأن اخر..
"
69	"طرقت سندس باب حجرة المكتب حيث يقبع ابيها و باسل..
"
70	"استدعاها اليها منذ لحظات لا تعرف لما.. لكن عندما علمت بوجود باسل معه ازداد وجيب قلبها فهى لم تراه منذ الحادثة المجنونة التى ارتكبها فى حق عريسها المزعوم..
"
71	"ألتقطت انفاسها فى عمق قبل ان تأتيها الأجابة على طرقاتها من الداخل بالإيجاب.. فتضع كفها المرتعش على مقبض الباب وتدلف للداخل بذاك الوجه الذى يخفى خلف قسماته الكثير من المشاعر المضطربة التى تحاول مداراتها ما ان طالعت باسل يجلس امام ابيها الذى اتخذ مقعده خلف مكتبه الابنوسى..
"
72	"هتف عاصم فى هدوء:- اجعدى يا سندس..
"
73	"جلست قبالة باسل وكان ذاك اكثر مما تستطع احتماله وهو يتفرس فيها بتلك النظرات غير مراع لوجود ابيها.. الوقح.. هتفت داخليا بغيظ.. وانتبهت اخيرا لما يخبرها به ابوها..
"
74	"-بصى يا ستى.. الباشا ده.. أشار عاصم لباسل.. بيتجدم ليك تانى.. جلتى ايه.. !!؟.. .خليه يسمع ردّك بنفسه ونفضوه الموال دِه..
"
75	"ردت هى فى سرعة تحاول مداراة اضطرابها:- طبعا لا.. مش ممكن اتجوز واحد همجى و اسهل حاجة عنده انه يتعامل بالسلاح..
"
76	"ألتزم عاصم الصمت وعيونه تبرق بخبث مستمتعا بالحوار الدائر حين اندفع باسل يدافع عن نفسه:- على فكرة انا مش همچى يا اثتاذة.. وضغط على حرف السين مخرجا لسانه فى نطقه فيبدو كالثاء نكاية بها كما يفعل دوما..
"
77	"لتنفجر هى غاضبة وتنهض لتلتف حول كرسيها وتقف تضع كفيها على ظهر كرسيها وهى تشير بيدها ناحيته بأصابع الاتهام:- شفت با بابا.. شفت.. اهو.. هو دايما كده بيستهزق بيا وعمره ما عمل لى اعتبار.. انا لما اتجوز واحد لازم يقدرنى ويحترمنى مش يفكر يضربنى بالنار مع اول غلطة ذى ما كان هايعمل مع عريسى..
"
78	"انتفض باسل صارخاً فى غضب:- بس متجوليش عريسى لحسن والله اروح افرغ الطبنچة ف راسه ويبجى اسميه المرحوم.. وبعدين متشوريش بصوابعك كِده.. انت مش ف المحكمة.. وانا طالب اخش دنيا مش جفص الإتهام..
"
79	"صرخت من جديد وهى تنظر لأبيها الذى ازدادت نظرات الخبيثة تألقا واستمتاعه بالحوار الدائر وصل ذروته.. قائلة:- مفيش فايدة.. انسان همجى و متهور.. انا مش..
"
80	"هنا كان دور ابيها لينهى تلك المرافعة هاتفاً:- طالما انا الجاضى فى المحكمة اللى انتوا ناصبينها دى.. يبجى اجمد حكم تخدوه هو المؤبد..
"
81	"هتف كلاهما.. باسل وسندس فى صوت واحد:- مؤبد.. !!
"
82	"لينفجر عاصم ضاحكاً:- اه.. مؤبد للأبد.. هايبدأ تنفيذه من يوم الخميس اللى بعد الچاى.. ألف مبرووك..
"
83	"همست سندس فى ترقب:- بابا.. حضرتك قصدك ايه.!؟؟..
"
84	"هتف عاصم فى مرح مقهقهاً:- وعاملة لنا فيها افوكاتو.. فرحكم الخميس اللى بعد الجاى يا استاذة و ده حكم نهائى مفيهوش استئناف..
"
85	"ليهتف باسل فى مرح:- ينصر دينك يا خالى.. يحيا العدل..
"
86	"ليخرج عاصم تتبعه قهقهاته المتعاقبة على مظهر ابنته المشدوهة.. وترك باسل ليلحق به لكن قبل ان يتوجه خارجا ليبشر امه وأبيه بموافقة خاله على زواجه بإبنته.. اقترب منها فى مشاكسة وهى ماتزال على اندهاشها ليهمس بالقرب من اذنها:- انى همچى ومتهور.. طيب يا بت خالى.. لما نبجوا فى زنزانتنا حبس انفرادي انى وانتِ يوم الخميس هوريكى يعنى ايه الهمچية والتهور على اصولهم...
"
87	"تراجعت خطوات للخلف وهى تشهق غير مصدقة ماسمعته من هذا المجنون الذى سيفقدها صوابها ان لم يكن فقدته بالفعل فى تلك اللحظة وهو يبتعد مغادراً ليستدير اليها من جديد ويغمز لها بعينيه.. ليسقط قلبها بين قدميها.
"
88	"جلس حامد الحناوى خلف مكتبه ينقر الارض بعصاه الأبنوسية فى انتظار ابنته هداية و ابنة اخيه عائشة و اخيرا بن اخيه جاسم ليمثلوا جميعا امامه.. انه يشعر ان الوقت قد حان ليطلعهم جميعا على حقيقة يونس ولده و تعريفهم بوجوده و بحقه فى أملاكه فبعد وفاة عبدالله و هو يستشعر قرب الأجل و لا يدرك متى يحين.. لذا عزم الامر على مفاتحة الجميع فى امر يونس رغم انه على علم ان ذاك الخبر سيضج مضجعه لأيام طويلة و ينسيه طعم النوم و الراحة و ستُفتح ابواب الجحيم على مصرعيها بيدىّ جاسم عند علمه بحقيقة يونس ووجوده..
"
89	"تمنى السلامة من كل قلبه فهو يستشعر بحق ان القادم ليس خيرا ابدا لكن لا قبل له لتجاهل وجود يونس بعد ان ارسله الله له بعد رحيل عبدالله.. ان يونس هو التعويض الالهى عنه.. كيف له ان ينساه كأنه لم يكن!؟.. أوقات كثيرة مرت فكر فى ان يتناسى يونس و ما أخبرته به سكينة حتى يحفظ يونس من شر جاسم الذى قد يطاله.. لكنه الان احوج ما يكون له مع شر جاسم الذى استفحل و يداه التى بدأت تطول الجميع بالشر و ابنته هداية و ابنة اخيه عائشة.. من لهما يلوز عنهما اذا ما حان الأجل و تركهما فى يد ذاك الفاجر جاسم.. !؟.
"
90	"دخلت هداية و خلفها عائشة تقبل كل منهما رأسه فى إجلال و محبة و تستكين كل منهما على مقعد على احد جوانب الغرفة.. لحظات و ظهر جاسم و توتر جو الغرفة فقط لدخوله و لاحظ حامد ما يحدث و شعر بذبذبات الكراهية التى عمت المكان فور ظهوره.. جلس جاسم قبالة عمه و هتف فى تعجب:- خير يا عمى!؟.. جيت چرى لما عرفت انك طالبنى..
"
91	"و اشار للفتيات الجالسات جانبا فى لامبالاة هاتفا فى حنق:- ايه!؟.. اشتكوا لك منى و هيتعلج لى الفلكة و لا ايه!؟..
"
92	"هتف حامد الحناوى بصوت جهورى جعل بن اخيه يتسمر فى موضعه:- اكبر منيها و لا ايه يا واد صابر.. !؟.
"
93	"هتف جاسم مهادنا:- هو انى أجدر أتكلم يا عمى..
"
94	"هتف حامد مقاطعا اياه فى حنق:- خلاص بلاه حديت ماسخ ملوش عازة وركزوا معاى كلكم..
"
95	"صمت الجميع متوجهين بكليتهم لسماع ما سيجود به العمدة حامد الحناوى و الذى يبدو انه من الأهمية ليجمعهم بهذا الشكل..
"
96	"تنحنح حامد هاتفا:- من غير مجدمات ملهاش عازة و لا كلام هيجدم و لا يأخر.. انى كنت متچوز زمان جبل امك يا هداية.. تطلع لأبنته التى فغرت فاها و هو يستطرد فى حزم و هو يحيد بناظريه لابن اخيه و هو يلقى قنبلته.. و انى عندى واد منيها.. دِه ولدى البكرى.. يونس..
"
97	"انتفض جاسم فى ثورة بعد ان استوعبته الصدمة للحظات هاتفا فى جنون:- ايه اللى بتجوله دِه.. كنك كبرت و..
"
98	"صرخ حامد منتفضا فى غضب هادر:- دِه كنك انت اللى اتچننت يا واد صابر و ناجصك رباية كمان.. !!
"
99	"صرخ جاسم فى ظل سكون عائشة و هداية امام تلك المعركة التى تشتد أوزارها امامهما و هما غير قادرتين على تحريك ساكن:- ايوه اتچننت.. لما تاجى تجول لى انك ليك واد من مَرّة منعرفهاش و لا نعرف دى مين و چت تجول لك دِه ولدك و انت تصدج.. يبجى انى اللى اتچننت يا عمى.. !؟ الظاهر موت عبدالله روح عجلك..
"
100	"انتفض حامد رافعا كفه ليسقط بها على وجه بن اخيه الذى انتفض مصدوما من فعلة عمه الذى صرخ فى ثورة:- اخرچ بره و مشفش وشك ف دارى تانى.. اخرچ و اياك تاچى و لو مت متمشيش ف چنازتى.. و لا تاخد بعزاى..
"
101	"هتف جاسم ساخرا:- خاااارچ منتش طاردنى م الچنة و متخافش مش هاخد بعزاك كفاية عليك المحروس اللى ظهر ف المچدر ياچى ياخده.. يااا عمى..
"
102	"خرج جاسم كالريح من مكتب عمه يتوعد و يقسم فى غل بينما تنهد حامد فى إرهاق و هو يجلس فى تثاقل على كرسيه مجددا..
"
103	"اندفعت هداية تجاهه فى إشفاق تربت على كتفه هامسة:- انت كويس يا عمدة!؟..
"
104	"اومأ برأسه ايجابا دون ان ينطق حرف مما دفعها لتقترب فى حذّر متسائلة:- هو صحيح ليا اخ يابا اسميه يونس!؟..
"
105	"تطلع حامد تجاهها فى هدوء:- ايوه يا هداية.. يونس دِه اخوكِ الكَبير.. انى مكنتش اعرف بوچوده لان امه كانت على كد حالها و لما عمك صابر عرف هددها هى و اهلها و هربوا من البلد و مرچعوش تانى و هى كانت حامل فيه..
"
106	"ابتسمت هداية فى سعادة:- يعنى انى عِندى اخ بچد!؟..
"
107	"تطلع لها حامد متعجبا من رد فعل ابنته الذى لم يكن يتوقعه مطلقا ليهتف مندهشا:- كنك فرحانة!؟.. و انى اللى كنت فاكرك هتزعلى و لا تضايجى..
"
108	"هتفت هداية:- أزعل كيف!؟.. دِه چه نچدة من السما ليا و لعيشة.. هيبجى لى اخ اتحامى فيه من تحكمات چاسم و فچره..
"
109	"هتف حامد متسائلا:- ليه!؟.. كنه اتعرض لك و لا حاچة!؟..
"
110	"تنهدت هداية فى ضيق:- من ساعة ما طلب يدى منيك و هو ملاحجنى ف الرايحة و الچاية كنى وافجت و انى عارفة يا عمدة انك مديتلوش كلمة لانك عارف انى مش جبلاه لكن كنت بتتجى شره..
"
111	"ربت حامد على كفها المسندة على سطح مكتبه هاتفا:- صدجتى.. انى حاسس انى مش جادر اجف له و مش جادر ارچع حامد الحناوى بتاع زمان اللى كانت صرخة منيه تهد الچبل.. موت عبدالله كسرنى.. و لكن عوض ربنا چه ف يونس..
"
112	"انى محتاچ له اكتر من اى حد يا هداية.. محتاچة له يكون عكازى بعد ما انحنى ضهرى بموت اخوكِ و يكون سندى ف حمايتكم من غل چاسم و شره..
"
113	"هتفت هداية:- ربنا يخليك لينا يا حاچ و يطول لنا ف عمرك.. و استطردت فى تساؤل.. بس هو ميتا ياجى يونس و نشوفوه!؟..
"
114	"اكد حامد:- امه جالت لى هتجيبه و تاجى.. هايجى عن جريب...
"
115	"ابتسمت هداية فى سعادة و هى تربت على كتف ابيها متطلعة لذاك المنقذ الذى ما كان لا على بال و لا خاطر احد ظهوره من العدم بهذا الشكل.. بينما لازالت عائشة جالسة فى ذاك الطرف المنزوى من الحجرة صامتة تماما و عيناها تجود بالدمع فى استكانة فهى تدرك قبل اى احد اخر ان دورها فى هذه الحياة مجرد بيدق فى لعبة شطرنج يتحرك بيد الاقدار لتضعها حيث تهوى دون ان يكون لها حتى حق الاعتراض على اى مصير مقسوم لها..
"
116	"منذ دفعتهما أمهما نعمة ليصعدا شقتهما سويا و كل منهما على جانب منها لايرى الاخر الا صدفة.. كان ينزل صباحا قبل ان تستيقظ حتى لتعد إفطاره ليفطر ف ورشته و تنزل هى بعد استيقاظها لشقة خالها تساير امه نهارا و ما ان يعود ليلا حتى يجدها تحضر طعام العشاء على الطاولة قبل صعوده بدقائق و تختفى بحجرتها..
"
117	"انه كان يراها بالأسفل اكثر من ذلك.. تنهد فى تعب و إرهاق شَديد و هو يحاول التمطع على فراشه فى ألم و كل عضلة من عضلات جسده تئن بحثا عن الراحة.. فهو يرهق نفسه بالعمل صباحا و لا يجد سبيل للنوم ليلا.. يظل مسهدا لا يجد للنعاس سبيلا فيكفيه ان يستشعر انفاسها بالقرب منه لا يبعده عنها الا خطوات حتى يكاد يفقد عقله رغبة فى قربها تلك السراب الذى ما ان يقترب للإمساك به حتى يختفى بلحظة..
"
118	"شعر انه لن يبوح لها ابدا بما يكنه بقلبه من مشاعر تجاهها.. انه يعشقها فوق العشق و يتمنى قرب وصلها كمن يترقب أمنية بعيدة المنال و لا يملك الا الدعاء لعل الله يستجيب فيجدها حيث تمنى.. بين ذراعيه..
"
119	"صرخات جاءت من خارج الغرفة و اندفاع من بابها جعله ينتقض ليجدها فى لحظة بين ذراعيه.. شهق فى صدمة.. هل تتحقق الأمنيات هكذا فجأة!؟.. و هل يستجيب الله دعاء الملهوف بهذه السرعة.؟!..
"
120	"تنبه انها لاتزل تصرخ و تتعلق بصدره اكثر فوضع كفيه على كتفيها محاولا ابعادها قليلا عن صدره حتى يتسنى له التركيز على ما يحدث فقد تملكه تشويش أصاب عقله من جراء قربها منه بهذه الطريقة المهلكة و المدمرة لأى تعقل..
"
121	"هتف يستوضح ما يحدث بصوت متحشرج:- فى ايه يا شيماء!؟.. فى ايه.. ليه الصريخ ده كله!؟..
"
122	"ازدردت ريقها بصعوبة و اشارت برعب خارج الباب باتجاه المطبخ هاتفة بكلمة واحدة:- فاار..
"
123	"كاد ينفجر ضاحكا و لكنه شعر بمدى رعبها فهى تكره تلك الكائنات الصغيرة المقززة بحق.. ربت على كتفها مهدئا و هتف:- خلاص اهدى.. انا هروح اشوف هخلص منه ازاى!؟..
"
124	"هم بالذهاب فتمسكت بساعده فى عفوية دمرت ثباته و هى ترتجف ذعرا:- هتروح فين و تسيبنى لوحدى.. افرض جه على هنا..
"
125	"انفجر ضاحكا و لم يستطع تمالك نفسه هاتفا:- متخافيش.. لو حب يجى يزورك هخليه ياخد ميعاد..
"
126	"صرخت مرعوبة:- متسبنيش عشان خاطرى.. طب هروح معاك.. هاا.. هروح معاك بس انا خايفة..
"
127	"ربت على كفها مهدئا:- خلاص.. تعالى معايا..
"
128	"توجه للمطبخ و هى بأثره تتعلق بظهر سترته حتى وصل للمطبخ و همس:- انت شوفتيه فين!؟..
"
129	"اشارت لمكان ما خلف خزينة المطبخ دون ان تستطع التفوه بكلمة و هى لاتزل ممسكة بظهره ملتصقة به كالغراء..
"
130	"حاول ناصر العثور على ذلك الفأر او اى اثر ينبئ عن مكانه لكنه لم يجده ليهتف بها:- مش موجود يا ستى.. تلاقيه اتسرع من صريخك و خدها من أصيره و هرب..
"
131	"هتفت شيماء مؤكدة:- و الله كان هنا.. انا مش قاعدة ف المطبخ ده لحد ما أتأكد انك قتلت الفار و اشوفه ميت بعينى..
"
132	"انفجر ناصر ضاحكا:- مكنتش اعرف انك قاسية قووى كده.. فين ايّام ما خاصمتينا تلت ايّام عشان دبحنا الحمام قدامك و حلفتى ما تكليه و لحد دلوقتى مش ممكن تحطيه ف بقك.. !؟
"
133	"نظرت اليه متعجبة و هو يسرد لها ذكريات قديمة من طفولتها الأولى هى نفسها ما كانت لتتذكرها لولا ذكره لها الان.. فهتفت دون وعى منها:- معقول لسه فاكر!؟.. ده انا نفسى كنت ناسية..
"
134	"اقترب منها فى شوق هامسا:- انا مش ممكن أنسى اى حاجة تخصك.. انا..
"
135	"صرخت من جديد و هى ترى ذاك الفأر يخرج من خلف الخزانة و كأنه يخرج لها لسانه مغيظا إياها و اندفعت خارج المطبخ تصعد اقرب مقعد فى ذعر.. اطلق ناصر سبابا مكتوما و أغلق باب المطبخ فى عنف و قد اخذ عهدا على نفسه ألا يخرج الا وقد قضى على ذلك الفأر..
"
136	"مرت حوالى النصف ساعة و شيماء لا تسمع الا طرقات و خبطات متفرقة هنا و هناك و اخيرا انفرج الباب ليظهر ناصر يتصبب عرقا و قد اُنهك تماما.. و جثة ذلك الفأر ملقاة جانبا.
"
137	"همست و هو يمر امامها:- قتلته!؟..
"
138	"لم يرد بل هز رأسه مؤكدا و هو يتجه للحمام لينال حماما بعد تلك المعركة و اخيرا اتجه لحجرته مغلقا بابها خلفه فى عنف و ألقى بجسده على الفراش فى إنهاك هاتفا لنفسه فى سخرية:- شكلى هموت قبل ما اقولها بحبك.. !!. و تذكر ظهور الفأر فى لحظة حاسمة تشجع فيها اخيرا و قرر أخبارها ما يعتمل بصدره فهتف بغيظ:- منك لله يا بعيد.. هو انا فشيت غلى فيك من شوية.
"
139	"و تنهد مغلقا عينيه فى إنهاك تام و خلد للنوم سريعا..
"
1	"كانت قد اتفقت مع عائشة على النزول لشراء متطلبات جهازها فقد بقى على زواجها اسبوع تقريبا و لم يتبق الا القليل عليها شرائه حتى تتم جهازها كاملا غير منقوص.. شاركت عائشة فرحتها و كأنها تشترى كل صغيرة و كبيرة لنفسها و لم تدخر وسعا لإسعادها و كذلك اخيها يونس..
"
2	"لم يدخر الغالى او النفيس حتى تجلب كل ما يُفرح قلبها فهى ستصبح زوجة ولده الوحيد و اسعادها اسعادا له.. خرجن منذ بداية النهار كعادتهما حتى لا يتأخرن فى الرجوع و خاصة ان العربة هذه الأيام دوما مع حامد لجلب ما تحتاجه شقته من أثاث او أدوات.. كان الوقت ضيق و الإعدادات كثيرة و تحتاج لمزيد من الزمن لإنجازها فأصبح الجميع يعمل تحت ضغط..
"
3	"خرجت هداية و عائشة حتى وصلتا لموقف سيارات الأجرة و كعادة كل يوم كان هناك ينتظر فى هدوء بنظرات مطرقة و هو يغض بصره عنهما.. تعجبت هداية عندما لاحظت وجوده للمرة الاولى و حاولت ان تتناساه تماما.. لكن عائشة لاحظته ايضا و بدأت فى تلميحاتها المتعجبة لتواجده و هى تنظر الى هداية فى شقاوة هامسة:- واضح ان الحاچ ماهر.. عين نفسه حرس..
"
4	"هتفت هداية فى غيظ:- بتجولى ليه كِده !؟..واحد واجف لا چه چنبنا و لا ضايجنا.. و لا حتى واعى لوچودنا م الاساس.. يبجى حرس!؟..
"
5	"هتفت عائشة تغيظها:- يعنى انت موعياش انه كل يوم هنا ف الموجف من ساعة ما بجينا ناجى نركب لان العربية مش معانا !؟.. و مش بس كِده.. دِه بيتحرك بعربيته ورانا م النچع لحد ما نوصلوا و اول ما ننزل يفضّل متابعنا لحد ما نرچع و برضك يجوم سايج عربيته ورانا و احنا راچعين.. كل دِه و مبجيش حرس!؟..
"
6	"اندفعت هداية تركب اول سيارة اجرة ظهرت على الطريق حتى تتهرب من تلميحات عائشة و التى تدرك تماما صحتها لكنها تحاول الا تعيرها اهتماما يذكر على الرغم انها تعلم تماما فى قرارة نفسها انها تفكر فيها كثيرا و انه هو شخصيا و ليس فقط افعاله يشغل تفكيرها منذ فترة لابأس بها و ان هذا بدأ يقلقها و يضج مضجعها بل انه اصبح يوترها و يثير أعصابها.. فهى ابدا لم تكن من الفتيات اللاتى يأسر قلوبهن معسول الكلام و لا ينجذبن لأى من كان و كأنما وضعت على قلبها اقفال من صلب.. لكن هو بالذات لا تعلم لما اضحى شغلها الشاغل فى فترة وجيزة فمنذ لقائهما العجيب بالمسجد و هى تشعر ان بها شئ قد تبدل تجاهه..
"
7	"لحقت عائشة بهداية و ما ان همت بالصعود جوارها حتى فُتح باب السيارة من ناحية هداية و وجدت نفسها تُجذب خارجها بيد فولاذية تقبض على معصمها.. تنبهت رافعة ناظريها لذاك الشخص الاحمق الذى يحاول جذبها بهذه الطريقة الوحشية و اذ به جاسر يحاول إنزالها عنوة من العربة.. قاومت قدر استطاعتها لتسحب يدها من كفه القابضة عليها و حاولت عائشة جذبها و مساعدتها على عدم النزول هاتفة فى ذعر:- انت عايز مننا ايه !؟.. روح لحالك و سبنا ف حالنا بجى..
"
8	"لكن مقاومة هداية خارت و وجدت نفسها خارج السيارة يجذبها لتدخل سيارة اخرى و عائشة خلفها مولولة فى لوعة.. الا ان كف قوية أوقفت جذب جاسر لها ممسكة بكفه القالضة على ذراعها فى صلابة و مشهرا سلاحه هاتفا فى حزم:- سيب يدها دلوجت و الا و الله لتلاجى الطبنچة دى متفرغة ف دماغك و لا ليك عِندى دية..
"
9	"هتف جاسر الذى تفاجئ بوجود ماهر و الذى كان قد اختفى قبل قليل من ركوبهما العربة حين أُذِن لإقامة صلاة الظهر فدخل يصل و لم يدرك انه سيغيب دقائق قد تحدث فيها كارثة كتلك لكن الله سلم بظهوره اخيرا:- ابعد سلاحك دِه و روح من هنا.. دى بت عمى و مرتى و انى حر فيها..
"
10	"هتف ماهر بصوت كالرعد عندما سمع جاسر يذكرها بصفتها زوجة له فأشتعلت نيران غيرته:- بجولك سيب يدها..
"
11	"و امسك بتلابيب جاسر مستطردا فى غضب:- و الا.. اقسم بالله العظيم ما هيعرفوا يلموا جتتك من ع الطريج..
"
12	"ترك جاسر ذراع هداية لتنساب من بين كفه لتندفع مبتعدة فى اتجاه عائشة لا تصدق انها نجت من بين براثن جاسم و الذى اندفع فى غيظ مكيلا لكمة لماهر استطاع الاخير تفاديها فى مهارة و اندفع بدوره يمسك اكثر بتلابيب جاسر مكيلا اللكمات و الضربات حتى أسقطه ارضا و بدأ فى ركله بقدمه حتى افرغ شحنة غضبه الهارد من جراء رؤيته لجاسر يسحبها خلفه بهذه الطريقة المهينة و اخيرا انحنى وأمسك بتلابيب جلبابه من جديد يهزه فى عنف هاتفا بصوت قاهر:- اقسم بالله لو شفتك معدى ف نفس الشارع اللى هى معدية فيه و لا فكرت حتى تجرب منيها لأى سبب لهجتلك بيدى يا نچس.. جال واد عمها جال..
"
13	"و جذب ماهر جاسم لينهض فى غضب ممسكا بصدر جلبابه بكف واحدة جاذبا اياه خلفه حتى وصلا موضع سيارة جاسم و فتحها و قذف به للداخل هاتفا بقرف:- غور.. و افتكر اللى جولتهولك.. و ابجى اعمل خلافه و هتشوف هتلاجينى واجف لك كيف..
"
14	"رحل جاسر بعربته فى غضب هادر ليستدير ماهر معدلا من جلبابه و نافضا عنه ما علق به من الغبار و مندفعا فى اتجاه عائشة و هداية التى كانت تقف تبكى بشكل مرير من جراء الصدمة التى تعرضت لها.. توقف لا يعرف ما يقول و هو يرى دموعها بهذا الشكل تكاد تطيح بصوابه مما قد يدفعه ليعود لذلك الاحمق و يفرغ فى جسده زخيرة سلاحه لكنه تمالك أعصابه و هتف فى صوت أجش:- انتِ بخير يا آنسة هداية !؟..
"
15	"اومأت برأسها دون ان تنطق حرفا فهمست عائشة بالنيابة عنها:- احنا متشكرين.. مكناش عارفين ايه اللى كان ممكن يحصل لو انت مش موچود..
"
16	"اومأ برأسه فى تأدب و هو يغض بصره عنهما هاتفا بلهجة أمرة:- تعالوا اركبوا ارچعكم النچع..مضمنش لو رجعتوا لحالكم يتعرضلكم النچس دِه تانى..
"
17	"اكدت عائشة على صحة فرضه بينما ظلت هداية صامتة لا تنطق.. كانت دوما امرأة قوية لا تبكيها الشدائد لكن هذا الموقف جعلها تشعر انها امرأة و بحاجة لرجل يكون سند لها.. رجل يحتوى ضعفها و يقدر قوتها.. رجل يستشعر أنوثتها و يحترم عقلها.. رجل يكون لها ذاك السند الذى تحتاج و الدعم الذى تتمنى و القلب الذى ترغب فى سكناه للأبد..
"
18	"تطلعت لماهر المنكس الرأس فى حياء و هو يسبقهما الى سيارة الأجرة التى امر سائقها بالانطلاق للنجع فى سرعة على الرغم من وجود سيارته فى الجوار لكنه كان يعلم علم اليقين انهما سترفضان استقلالها لذا فضل احدى عربات الأجرة.. لم يتجاذب مع إحداهن أطراف الحديث لكن كل ما قام بفعله فى ادب جم و هو يترجل وينزلهما امام دارهن هو هتافه:- حمد لله ع السلامة..
"
19	"أكدت عائشة:- الله يسلمك.. تعبناك.
"
20	"اومأ برأسه و هو يعود ليركب السيارة من جديد و جاهد جهاد الأبطال حتى لا يرفع ناظريه اليها ليلقى نظرة.. فقط نظرة.. الي هدايته.. و هديته.
"
21	"جلست على طرف الفراش من الجانب الاخر لامتداد جسده و هى تسند رأسها على حافة الفراش و امتدت كفها تمسك بكفه القريبة منها تحتضنها.. لا تعلم لما اقدمت على ذلك لكنها شعرت بأمان شَديد عندما فعلت.. و رغم عنها راحت فى نوم عميق و هى لاتزل تضم تلك الكف الرجولية الضخمة بين كفيها الصغيرتين و بالطبع لم تدرك و هى فى سباتها العميق ان ذاك الغافى جوارها و الذى كان جسده يئن وجعا و الحمى تتأكله قد فتح عينيه الناعسة قليلا فى وهن و تطلع حوله و كاد ان ينتقض و هو يراها منه بهذا القرب الذى لم يعتده..
"
22	"و الأدهى من ذلك هو كفه تلك التى تأسرها بين كفيها فى وداعة جعلته يشعر ان الحمى عاودته من جديد و ان جسده بدأ يغلى من مجرد لمساتها الحانية لكفه.. و التى بدأ فى سحبها من بين كفيها الناعستين كحال صاحبتهما.. و اخيرا اصبح حر نفسه و استطاع السيطرة على مشاعره و هو يبتعد عنها بشكل آمن..
"
23	"تذكر خطاب اخيه فأندفع مترنحا باتجاه سترته و تأكد انه لايزل على حاله حيث تركه فتنفس الصعداء و جذبه من جيب السترة و فتح احدى ضلف خزينة الملابس ليدس الخطاب بين طيات أحدى السترات القديمة و الغير مستعملة الى حد كبير..
"
24	"انتفضت هى بدورها متيقظة ما ان حاولت تحريك جسدها حتى تذكرت اين تكون و تنبهت لوقوفه امام الخزينة باحثا كما اعتقدت عن بعض الملابس التى يرتديها بالتأكيد بديلا عن تلك التى تحمل اثار الشحم و عرق الحمى.. فنهضت فى هدوء و مدت كفها من خلف ظهره تتناول احدى المنامات هاتفة:- اتفضل.. اكيد بتدور على لبس نضيف تلبسه..
"
25	"انتفض بدوره و استدار بكليته فى مواجهتها.. كانت الاستدارة من السرعة ما دفعها لتترنح فى سبيلها للسقوط فأندفع بدوره محاولا الحيلولة دون ذلك و هتف فى غيظ ما ان وجدها بهذا القرب منه للمرة الثانية فى اقل من لحظات:- فى ايه !؟.. الناس تقول احم مش تظهر زى العفاريت كده..
"
26	"ابتسمت فى هدوء و لم تعبس او تضيق بثورته كعادتها و هتفت:- حاضر المرة الجاية هبقى اتنحنح بالجامد عشان فى واحد هنا بيركب الهوا..
"
27	"تطلع اليها مشدوها و هتف متعجبا لجرأتها فى مخاطبته على غير العادة:- بركب الهوا!؟.. و الله عااال.. كويس قووى يا ست شوشو.. بقينا بنعرف نرد اهو!..
"
28	"ابتسمت و تجاهلت كل تلك الكلمات اللاذعة و همست فى سعادة:- اول مرة تقولى يا شوشو زى ما الكل بيقولها لى..
"
29	"تنبه انه فعل فتنحنح محاولا مداراة اضطرابه و هتف فيها و هو يستند على جانب الفراش مترنحا فى وهن:- روحى اعمليلى شاى..
"
30	"هتفت رافضة:- شاى ايه !؟.. انت بقالك ليلتين مكلتش.. هجيب لك شوربة و نص فرخة..
"
31	"هتف مزمجرا:- انا قلت شاااى.. اجرى اعمليه من سكات.. ياللاه..
"
32	"اومأت برأسها ايجابا و اندفعت خارج الغرفة تنفذ فى صمت.. اما هو فقد تبعها حتى رحلت و تنهد فى قلة حيلة فما عاد له القدرة على تحمل المزيد من وجودها بالقرب منه.. ضم كفه التى كانت تحتضنها بين كفيها و قربها لقلبه للحظات و اخيرا فتح تلك الكف و قربها ملصقا إياها بأنفه يتشممها و يتنسم منها عبيرها الذى فاض به و ألتصق بأطرافه لعله يسكن من وجع روحه العطشى لقربها..
"
33	"تمدد فى تعب على طرف الفراش و قد عاود ضم تلك الكف لصدره من جديد و شرد فى خواطره حتى انه لم يتنبه لتلك التى دخلت الغرفة و هى تحمل كوب الشاى و فى الكف الاخرى طبق و منشفة.. وضعت الجميع على الطاولة بجوار فراشه بالقرب من رأسه و قد اعتقدت انه راح فى النوم من جديد ربما من تأثير الدواء.. الا انه فتح عينيه و اعتدل على طرف الفراش و قد مد كفه ليتناول كوب الشاي الا انها كانت الأسبق ومدت كفها للمنشفة و بللتها بالقليل من الماء الدافئ و الصابون فى ذاك الطبق و مدت يدها تحمل كفه التى كان يهم بحمل كوب الشاي بها و بدأت فى مسح ذاك الشحم عنها..
"
34	"انتفض ما ان لامست المنشفة كفه و نهض فى ذعر لتتقهقر للخلف خطوة و هتف غاضبا:- انتِ بتعملى ايه !؟.. الحرارة نزلت خلاص مفيش داعى للكمادات..
"
35	"هتفت فى ثبات رغم ارتجافاتها الداخلية لثورته و اكدت:- عملت لك الشاي.. اشربه لحد ما اشوف شغلى هتف متسائلا:- شغلك !؟.. ده اللى هو ايه لامؤاخذة!؟..
"
36	"اقتربت منه و رفعت هامتها متطلعة اليه و قد مدت كفها تمسح بعض الشحم عن جانب وجهه بمنشفتها الدافئة هاتفة و هى تتطلع اليه فى
"
37	"ثبات:- ده شغلى..
"
38	"تطلع اليها كالمسحور لا يدرك ما عليه فعله امام ذاك السيل من الاهتمام الغير معتاد منها و الغير قابل للاحتمال منه.. تاه للحظات فى محياها و هى تزيل تلك البقع التى تركها الشحم هنا و هناك على احد جوانب وجهه و رقبته و ما ان مدت كفها تلتقط كفه الساكنة على احد جانبى جسده حتى انتفض يجذبها منها و قد استفاق تماما و ما عاد قادرًا على تحمل المزيد فأمرها بصوت متحشرج لا يعلم كيف استطاع إخراجه:- اطلعى بره يا شيماء و خدى الباب وراكِ و مترجعيش الا لما أناديكِ..
"
39	"همست و هى تتناول الطبق و المنشفة المبللة و المصبوغة بأثار الشحم بين كفيها منفذة ما امرها به:- حاضر.. هخرج..
"
40	"و ما ان همت بإغلاق الباب خلفها حتى عاودت فتحه من جديد لتضبطه متلبسا بالزفر فى قوة مؤكدا على شعوره بالراحة عندما ظن انه تخلص منها فهتفت مازحة:- مش هاتخلص منى بسهولة.. هرجع تانى ف مواعيد الدوا...
"
41	"و اغلقت الباب و ضحكتها ترن خلفها كأجراس تعلن الفرحة مما دفعه رغما عنه للابتسام و ترك جسده ليسقط على الفراش متنهدا فى قلة حيلة من افعالها التى ما عهدها منها ابدااا.. ماذا دهاها يا ترى !؟.. و اقسم انها لو ظلت على هذه الحالة فسيترك لها الشقة و يبيت بالورشة بين الشحم و الزيوت مع صبيه شكمان و لا ان يبقى لحظة واحدة بصحبتها الخطرة..
"
42	"المشهد يتكرر من جديد صرخات هنا و هناك بعد ذاك الانفجار المدوى الذى حدث ببدروم احد البيوت القديمة فى حارة ما عتيقة لا يذكر لها ملامح تميزها و ذاك الهتاف الذى بات مألوفا لديه منذ كان فى الخامسة من عمره و الذى لا يسمعه يناديه الا فى احلامه او بالأدق كوابيسه اليومية ها قدعاد من جديد هاتفا مرة اخرى بأسمه.. نفس الصوت.. صوت تلك المرأة الواهن و التى كانت تحتضنه خوفا عليه من اثار ذاك الانفجار على الرغم من اصابتها..
"
43	"كانت تضمه اليها فى ذعر كأنما خلقت من جسدها ساتر يحصنه من اى اثر قد يطاله.. لكن العجيب انه الليلة يرى وجه أخر يظهر من خلف غبار الانفجار.. وجه مألوف.. بل هو وجه محبب..كان وجه عابس و جدى كعادتها.. انها ثريا.. الباشمهندس ثريا كما يحلو له مناداتها مشاكسا.. و لكن مهلا ماذا تفعل هنا!؟..
"
44	"اقتربت فى هدوء و انحنت تربت على كتف تلك المرأة الباكية و تسير جوارها فى روية ولا تلتفت اليه.. الى ذلك الطفل الذى ظل يبكى بقهر وحيدا و اخيرا صرخ حتى تسمعه احداهما..
"
45	"انتفض على فراشه كعادته و تنهد فى ضيق و هو يتطلع لساعة جواله و التى يعلم انه استيقظ قبل ان يحين الموعد المحدد لذلك على شاشته.. و تعجب لما يصر دوما على ضبط ساعة استيقاظه على جواله على الرغم انه يعلم تماما ان كابوسه المعتاد خير منبه لإيقاظه!؟.. لكن يبدو انها العادة..
"
46	"تطلع لسقف الغرفة فى شرود و قد استعاد مشاهد حلمه كاملة على صفحته و كأنه شاشة عرض حية.. انه لا يتعجب من الحلم فقد اعتاده لكن ما اثار دهشته هو ظهورها بالحلم.. هل اصبحت الباشمهندس ثريا بهذه الأهمية القصوى حتى تحل بشخصها فى حلم قديم بهذا الشكل و تلعب دورا أساسيا فيه !؟.. انه لا ينكر انه ينجذب اليها بشكل خاص لم يعتده مع اى فتاة من قبل..
"
47	"مجرد انجذاب لشخصية جديدة لم يقابلها او يتعامل مع مثيلتها سابقا على الرغم من تعدد علاقاته..هذا ما كان يعتقده لكن هتف صوت داخلى ينفى ذلك تماما مؤكدا انه يدعى ذلك.. حاول ان يُكذب ذاك الصوت الصارم الحازم داخله و الذى يؤكد ان مشاعره تجاهها اكثر من مجرد انجذاب هاتفا به:- رجاءً لا تتحامق.. انت تدرك جيدا انها تحتل داخلك اكثر بكثير مما تحاول الادعاء.. لكن لا بأس.. ما من دليل اقوى على صحة فرضيتى الا رحيلها.. اخبرنى ماذا ستفعل دونها !؟..
"
48	"هتف لنفسه:- و ماذا هناك لو رحلت او رحل الف غيرها!.. منذ متى يعنينى بقاء او رحيل إحداهن!؟.. فلتذهب...
"
49	"ضحك ذاك الصوت داخله ساخرا:- حسنا.. لا تفكر اذن فى استعادتها..
"
50	"هتف لنفسه من جديد:- و من قال أننى سأفعل !؟ او ربما افعل.. لا لشئ الا لأضمن صمتها و ولاءها لى و عدم وشايتها بى و فضح سرى..
"
51	"انفجر ذاك الصوت الداخلى مقهقها:- ها انت تعود لتختلق أعذارا كاذبة لتستعيدها من جديد.. ولاءها و عدم وشايتها !؟.. و قهقه الصوت
"
52	"مستطردا:- انت اول من يعلم انها أنقى و اوفى و اصدق من قابلت.. و انها لن تش بك طالما لم تجد منك ضررا يمس أفراد تلك العائلة الحقيرة التى تكره.. و التى ولاءها الحقيقى يكون لهم.. ربما تحتفظ ببعض الوفاء لذكرى عملها معك و تلك الفرصة التى اتحتها لها لكن ابدا لن تخسر وفاءها للهوارية من اجلك و انت تعلم ذلك جيدا و تكابر..
"
53	"هتف لنفسه من جديد:- سأستعيدها لأضمن ولاءها لى مثلهم تماما..
"
54	"ابتسم صوته الداخلى ساخرا:- ها هو يعود لحماقاته من جديد.. افعل ما يحلو لك..لكن احذر فتلك الفتاة.. نور و نار..
"
55	"تردد صدى تلك الكلمات الاخيرة بين جنبات نفسه و اختفى ذاك الصوت مخلفا الصمت..
"
56	"لينهض هو من فراشه و قد عزم ان يستعيدها مهما كلفه الامر.. لكن يستعيد أيهما !؟.. يستعيد النور.. ام يستعيد النار !؟..
"
57	"كانت مقابلة لم يخطط لها حتى.. فمنذ اخر مرة كان فيها هناك و جاءه خبر القبض على حمزة و رأى ردة فعلها تلك و شعر بإحساس من الذنب كاد يقتله حتى قرر ان يبتعد قدر الإمكان.. انه ينحى بمشاعره منحى خطر ينذر بالسوء على كافة الاصعدة و برر هذا بإبتعاد نهلة عنه الفترة الماضية نظرا للخلاف الذى دب بينهما بسبب رغبتها فى السفر لاستكمال دراستها بالخارج.. هو يعلم تماما ان هذا عذر واهٍ لا يكترث له لكن ما بيده حيلة اخرى يبرر بها ما يفعل الا ذلك..
"
58	"الان ها هو باسل اخوها قد اصر على اصطحابه الى دار ابيه رغما عنه.. حاول الفكاك و لكن لا محالة..
"
59	"سار خلفه مجبرا.. مسير لا مخير.. و تمنى من كل قلبه ان لا يراها.. تضرع سرا ان لا يلمح محياها حتى.
"
60	"دخلا الدار و زفر فى راحة عندما دخلاها من بابها الخلفى و ما عادا فى حاجة ليمرا على تلك الردهة الطويلة داخل الدار للوصول للحديقة.. جلسا فى استرخاء على الرغم من توتره الداخلى الذى كان قادرًا تماما على الاحتفاظ به لنفسه كما يفعل دوما و كما تُظهر صفحة وجهه الصارمة ذلك
"
61	"هتف متبادلا الحديث مع باسل:- انا نازل اجازة قريب.. مش محتاج حاجة من إسكندرية!؟..
"
62	"هتف باسل شاكرا:- تسلم و تعيش يا واد عمى.. السلام أمانة لخالى زكريا و العيلة..
"
63	"هتف حازم:- يوصل بإذن الله.. اهو الواحد يقضى له يومين مع الحاج زكريا لحسن وحشنى بقالى فترة منزلتش.. و بالمرة اشوف دكتور لأسنانى..
"
64	"هتف باسل معتدلا:- ليه مالها سنانك بعد الشر!؟..
"
65	"اكد حازم:- فى ضرس تاعبنى جامد.. شكله عايز يتخلع.. هخلعه و اخلص بقى من تعبه كل شوية..
"
66	"هتف باسل:- و انت ليه تستنى لما تنزل إسكندرية يعنى!؟.. مفيش دكاترة عندينا و لا ايه!؟.
"
67	"هتف حازم مؤكدا:- لا مش القصد و الله.. انا اللى مش فاضى أدور على دكتور كويس و اروح..
"
68	"هتف باسل:- و لا تدور و لا تروح.. الداكتور ياچيك لحد عيندك.
"
69	"تطلع اليه حازم متسائلا فى حيرة لكن تلك الحيرة تبخرت و حل محلها الصدمة عندما هتف باسل بقوة باسمها ليضطرب محياه و يتعجب لوهلة لكنه يتذكر فجأة انها طالبة بالسنة النهائية بكلية طب الاسنان.. كاد ان يهرول هاربا.. فقد اعتقد ان الجلسة كادت تنتهى على خير دون مرأها.. ليته ما تطرق لوجع ضروسه فها هو وجع من نوع اخر فى الطريق اليه..
"
70	"ظهرت تسبيح اعلى الدرج المفضى للحديقة متسائلة:- خير يا باسل !؟.. فى حاچة!..
"
71	"هتف امرا:- روحى هاتى عدة الچزارين بتاعتك و تعالى..
"
72	"اومأت برأسها ايجابا و هى لا تعلم لما فهى لم ترى حازم المنزوى بركن خلف احد الأشجار و الذى تعمد الجلوس به عند دخوله..
"
73	"دقائق و ظهرت من جديد و بيدها حقيبة طبية و ما ان رفعت نظراتها تجاهه حتى توقفت فى اضطراب فقد تفاجأت برؤيته مثلما ذاب هو اضطرابا حاول ان يداريه هاتفا بصوت متحشرج ما كان ليخرج بهذا الشكل الا بسبب وجودها امامه:- ازيك يا آنسة تسبيح..
"
74	"اومأت برأسها و لم ترد بحرف فما استعادت بعد رباطة جأشها لمرأه..
"
75	"هتف باسل فى ظل ذاك الجو المحموم اضطرابا بلهجة مازحة:- اتفضلى يا ستى.. مش كنتِ بتجولى اه لو يوجع مريض تحت يدى.. چبنالك مريض اهااا.. ياللاه خربى ف سنان الباشا..
"
76	"انفجر حازم ضاحكا رغما عنه على دعابة باسل و على ردة فعلها الطفولية تلك و المتمثّلة فى تقطيبة قوية لحاجبيها اعتراضا على ما يتفوه به اخوها فى حق مستقبلها المهنى... و اخيرا قررت تجاهله و هى تفتح حقيبتها تخرج منها بعض الأدوات و اشارت فى احراج لأحد المقاعد التى تصلح ليتكئ عليها رأسه للخلف قليلا و همست بخجل:- حضرتك تجدر تاجى هنا ع الكرسى ده.. عشان هايبقى احسن ف الكشف..
"
77	"هتف باسل ساخرا:- يووووه.. دى هاتعمل لنا فيها داكتورة بچد..
"
78	"نهض حازم منفذا ما امرت به و جلس ع المقعد المشار اليه لتهتف هى غير قادرة على كبت روحها المرحة كالمعتاد:- هم دايما كِده العظماء محدش مجدرهم..
"
79	"ابتسم حازم و لم يعلق بينما لم يفوت باسل الفرصة ليهتف:- طب انچزى يا استاذة عظيمة.. و استطرد هاتفا بمزاح:- اچى امسكهولك!؟..
"
80	"هتفت بحنق:- ليه هو انا هدبحه !؟..
"
81	"ما عاد حازم قادرًا على فتح فمه ليريها موضع الالم و هو يحاول وأد تلك القهقهات لينفجر بها رغما عنه.. ظل يضحك حتى دمعت عيناه.. و اخيرا احنى رأسه للخلف قليلا و فتح فمه لتتطلع هى بأدواتها للداخل تلقى عليه بعض الأسئلة التى تؤكد مهارتها بالفعل.. كانت تتطلع لداخل فمه تبحث عن موضع الالم و هو يتطلع بها راغبا فى الإشارة لموضع اخر خافق بصدره.. موضعا ينوح بالالم و يتعذب وجعا لقربها بهذا الشكل..
"
82	"تنبه انها انتهت فرفع رأسه و أغلق فمه و لم ينبس بحرف ليهتف باسل كعادته ساخرا:- هااا.. هيعيش يا داكتورة!؟..
"
83	"ابتسم حازم و هتفت هى:- اااه.. هيعيش لانه مفيش حاچة ف الضرس الحمد لله.. دى شوية التهابات و چيوب بسيطة..
"
84	"و تطلعت لحازم مؤكدة:- انا هكتب لك شوية مضادات إلتهاب و مضمضة تعالج الموضوع بس لازم تنضيف الاسنان من الچير..
"
85	"و ابتسمت و هى تعطيه الورقة المدون بها اسماء الأدوية المطلوبة هاتفة بمزاح:- و نجلل شوية من اكل البسبوسة..
"
86	"ابتسم رغما عنه و هو يتناول منها تلك الورقة المكتوب بها علاجه و شعر انه قد حان وقت الرحيل و فورا..
"
87	"فنهض فى عزم هاتفا:- انا همشى يا باسل بقى يا دوب اروح الاستراحة..
"
88	"و تطلع اليها غاضا الطرف مجبرا.. و هتف شاكرا:- و تسلم ايدك يا دكتورة..
"
89	"اومأت برأسها للتحية و لم تنبس بحرف واحد و هى تراه يرحل و باسل فى أعقابه مودعا و ظلت ساهمة على حالها حتى سمعت صوت محرك سيارته يبتعد.. فتنهدت و اتجهت صاعدة الدرج لداخل الدار.. اما هو فتطلع لورقة علاجه التى خطتها أناملها و اكد من جديد ان ذاك ليس علاجه الحقيقى.. فهو يعلم اين يكمن دواؤه.. لكنه دواء صعب المنال.. بل يكاد يكون مستحيلا..
"
90	"وقفت امام المرآة فى غرفتهما تتطلع الى تلك الاثواب و المنامات الحريرية فى سعادة فجميعها قد ابتاعتها من اجله و تمنت لو انها استشارته فى ألوانها و ما يفضّل منها لكنها لا تجرؤ حتى على النظر اليه فما ان تراه صدفة بالأسفل حتى تضطرب و تندفع من أمامه كالمجنونة و هو لا يفعل شيئا سوى السخرية و التندر عليها..
"
91	"فمنذ خطبتهما القصيرة تلك و هى لا تتذكر انها جلست معه لمرة بمفردهما و لا حتى تبادلت معه أطراف الحديث كأى خطيبين.. فما ان يهم بالنطق حتى تتبدل تماما و تذوب خجلا و تندفع مبتعدة فى اضطراب ليبدأ هو وصلة المزاح مع امه و جدته..
"
92	"قلبت بين الأغراض باحثة عن ذاك القميص الفيروزي الذى اصرت على شرائه رغم غلاء ثمنه و لكنها لم تجده و تذكرت انها نسيته بالأسفل فى احد الغرف حيث كانت تعرض ما اشترته امام نساء الدار و ساعتها لم تسلم من تلميحاتهن الماجنة فغلبها حيائها و اندفعت تاركة كل ما ابتاعته ورائها.. قررت النزول لجلب الأغراض فى هدوء فيبدو ان الجميع قد خلد للراحة.
"
93	"تسللت حتى وصلت للغرفة التى تركت بها الاكياس المحملة بمشترياتها و مرت فى هدوء امام باب غرفة حامد ليستوقفها صوته متحدثا مع حمزة الذى وصل اليوم و أخبرهما بنبأ اتفاقه مع والد تسبيح عروسه على عقد القران بعد زواجها و حامد ببضعة ايّام فهلل الجميع ليصبح الفرح فرحين..
"
94	"تناهى الى مسامعها هتاف حمزة موبخا:- بجولك ايه يا حامد اللى بتعمله دِه غلط !؟.. انت بتظلمها و بتظلم روحك..
"
95	"انفجر حامد مقهقها و اخيرا هتف بعد ان هدأت حدة قهقهاته التى كانت تحمل وجعا لا يليق بها و لا يجوز ان يصبح جزء منها:- شوف الأيام يا اخوى.. كن الحال اتجلب.. و بجيت انا ف مطرحك و انت ف مطرحى.. فاااكر..
"
96	"انتفض حمزة غاضبا:- مليكش صالح بحالى يا حامد.. خلينا فيك دلوجت.. انا خايف عليك.. خايف انك تكون بتورط حالك ف ليلة انت مش كدها.. انت لساك مچروح م اللى حصلك من ابو زميلتك اللى اتجدمت لها و رفضوك.. عيشة متستاهلش تعاملها كنها واحدة بتنسى بيها واحدة..
"
97	"كان دور حامد لينتفض فى غضب:- بجولك ايه يا حمزة.. الدنيا خلصت خلاص و فرحنا كام يوم و انت چاى تكمل و تعمل نفس الغلطة و تكتب كتابك و شغال توعينى.. ياخى روح وعى روحك..
"
98	"كان حامد يتوقع من حمزة ثورة و انفعال الا انه لم يلاحظ على ملامح اخيه الا الشجن و الحيرة و همس:- مش يمكن خايف عليك تندم يا حامد!؟...مش يمكن عايزك تلحج اللى انى ملحجتوش!؟..
"
99	"تطلع حامد الى حمزة فى تعجب لتلك الألغاز التى ينطق بها بذاك الصوت الذى يقطر ألما فهمس:-انت فيك حاچة متغيرة يا حمزة!؟.. حاچة مكنتش موچودة جبل سابج..
"
100	"ابتسم حمزة فى وجع:- حاچة واحدة بس يا واد ابوى !؟.. جول حاچااات.
"
101	"ساد الصمت بينهما لتندفع عائشة لتصعد لشقتها مخافة ان يراها احدهم و قد ايقنت الان لما كان حامد.. و لما تقدم للزواج منها بهذه السرعة.. هو لا يحبها و لم يحبها من الاساس هى مجرد اداة نسيان لحب مضى و و لكن لايزل حيّا فى قلب حامد..
"
102	"وتطلعت لمحياها الحزين بالمرآة وقد نزلت تحضر أغراض العرس من اسفل على حال و صعدت الان على حال اخر.. تنهدت فى ضيق و اكدت لنفسها لو ان الامر بيدها لقتلت حبه الوليد بقلبها و ابتعدت عن هنا ما استطاعت حفظا لكرامتها.. لكن الى اين تذهب و قد رأت بأم عينها ما كان من جاسم و حدث منه فى حق هداية لولا عناية الله التى أنقذتهن و كان ماهر هناك ليخلصهما منه..
"
103	"لا سبيل لديها سوى الإزعان لذاك الزواج و ربما تستطيع يوما ما احتلال قلبه و ان تصبح هى مالكته الوحيدة.. اراحها ذاك الخاطر هامسة بداخلها.. ليس فى الإمكان افضل مما كان يا عائشة.. أحمدى الله فبالدائل رهيبة.. تنهدت وجمعت الأغراض و نحتها جانبا و تمددت لتنام و هى تدعم فى نفسها قدرتها على جعله يحبها و اخذت تغذيها بأحلام وردية عن حياتهما التى ستبدأ بعد ايّام..كزوجين فهل ستنجح فى ذلك!؟..
"
104	"كم تمنت هذا من صميم قلبها و النعاس يتسلل لأجفانها..
"
105	"مسحت خديها فى عزم و قررت الا تبكى ربما للمرة الالف و رغم ذلك تخلف وعدها و تذرف انهار من الدموع رغما عنها..
"
106	"لا تصدق انها سلمت له قلبها بهذه السهولة.. لماذا فعلت !؟.. و ابتسمت فى وجع و كأن الامر كان بيدها من الاساس.. و رغم ذلك اخذت تلوم نفسها مرارا و تكرارا..
"
107	"ان ذاك الوجع الذى تستشعره بين جنبات صدرها لهو من جراء ابتعادها عنه ذاك البعاد الاختيارى الذى اصرت هى عليه رغما عن قلبها فما عاد لديها القدرة على البقاء بقربه و هى تعلم انه يضمر الشر للجميع..
"
108	"و تساءلت.. هل يمكن لقلب محمل بكل هذا القدر من الكراهية و الرغبة فى الثأر و الانتقام ان يحب !؟..
"
109	"هذه المشاعر لا يمكن ان تجتمع بقلب واحد ابدا.. انه لم يحبها و لن يفعل..
"
110	"و زادها الخاطر وجعا على وجع لتبكى من جديد حظها العثر الذى أوقعها فى طريق هذا المنتقم الراغب فى الثأر من أولياء نعمتها..
"
111	"لم تعد قادرة على البقاء بمفردها متعللة بالمذاكرة حتى تهرب عن الجميع.. انها بحاجة للبقاء مع احدهم حتى تنساه ولو قليلا و تخرجه بعيدا عن مخيلتها و لو بعض الوقت و تعطى لقلبها و عقلها هدنة دون التفكير به او بكل اقواله و افعاله و نظراته التى تشتاقها بحق..
"
112	"توجهت خارج غرفتها باحثة عن امها لتسامرها قليلا.. بحثت عنها و لم تجدها بالدار فأندفعت لداخل مطبخ السراىّ منقبة عنها..
"
113	"لكن نجاة كانت عند باب السراىّ الخلفى واقفة تحمل بين كفيها بعض من طعام و ما ان رأت سيدة المجذوبة و هي تهلل كعادتها عند السير بمحازاة سُوَر السراىّ و الأطفال خلفها يتعقبوها مهللين بدورهم حاملين الحصى الصغير ليلقوه عليها في قسوة لا يردعهم احد...
"
114	"حتى هتفت نجاة فيهم موبخة و نهرتهم ليبتعدوا في سخط و قد فقدوا متعتهم بالسخرية من تلك المجذوبة التي ما ان ابتعد الأطفال عنها حتى استندت على سُوَر السراىّ بإرهاق و جلست تستظل بظله غير عابئة بوجود نجاة التي تطلعت اليها في إشفاق و حسرة و انحنت تربت على كتفها امره إياها و هي تضع صحن الطعام امامها:- كلى يا سيدة.. كلى يا حبيبتى..
"
115	"هتفت سيدة و هي تتطلع اليها دامعة:- مش عاوزة.. هاااتى..
"
116	"و مدت يدها لنجاة تطلب بعض النقود كعادتها فتنهدت نجاة و هي تضع كفها بالقرب من قلبها حيث تحمل نقودها و تخرج بعض الجنيهات ملوحة بها في وجه سيدة التي برقت عيناها في سعادة:- بصى هديكِ الفلوس دى بس تاكلى الأول... ياللاه كلى..
"
117	"تناولت سيدة صحن الطعام و عيناها على النقود التي تحملها نجاة و اخذت تلتهمه في سرعة حتى تحصل على مبتغاها في النهاية مختطفة النقود من كف نجاة و مندفعة مبتعدة لتتحسر نجاة عليها في حزن لتستوقفها ابنتها ثريا و التى قادتها قدماها فى رحلة البحث عنها الى هنا ووقفت تراقب المشهد عن كثب دون ان تشعر أمها بوجودها لتهتف اخيرا في فضول:- انتِ تعرفى سيدة المچذوبة ياما!؟..
"
118	"انتفضت نجاة في ذعر هاتفة:- منك لله يا بعيدة رچفتينى..
"
119	"و استطردت في اضطراب:- سيدة مين اللى اعرِفها !؟.. دى غلبانة و انى بديها اللى فيه النصيب..
"
120	"هتفت ثريا فى تخابث:- يعنى انتِ متعرفيهاش جبل سابج!؟.. ملكيش اى علاقة بيها يعنى !؟..
"
121	"هتفت نجاة في ضيق:- خبر ايه !؟.. شكلك فاضية و مش لاجية لك شغلانة غير التحجيج معايا.. انى رايحة اشوف ايه اللى ورايا و مش فاضية لك.. بت مخبلة..
"
122	"و اندفعت نجاة مبتعدة في هرولة و قد استشعرت ثريا ان أمها تخفى سرا لا تريد البوح به مطلقا..
"
1	"تهادى ذاك الصوت الرخيم لمؤذن المسجد القريب من الدار ليصل لمسامعها التي ارهفت السمع جيدا و هي تنفض عنها بقايا نعاس لازال عالقا بأجفانها ..
"
2	"نفضت عنها غطاءها رغم برودة الطقس و اعتدلت في بطء جالسة على طرف فراشها ..
"
3	"هتفت الخالة بخيتة لمن تتدثر على الفراش المقابل بطبقات متعددة من الغطاء :- سَكينة .. انتِ يا ولية .. الفچر أدن .. جومى صلى ..
"
4	"همهمت الحاجة سكينة ام يونس من تحت غطائها و لم تحر جوابا شافيا يريح بخيتة التي عادت لتكرر نداءها هاتفة بصوت اعلى :- جومى يا ولية خدى بيدى للحمام .. جومى اتوضى و وضينى معاكِ .. اعملى حاچة لأخرتك يا بعيدة ..
"
5	"انتفضت سكينة من تحت فراشها هاتفة بخنق :- انتِ مش هتبطلى يا ولية الغاغة بتاعت كل ليلة دى .. ارحمينى و سبينى اتخمد و روحى انتِ صلى و سبينى ف حالى ..
"
6	"و تأففت و هي ترفع الغطاء مرة أخرى على وجهها .. تحسست بخيتة طريقها حتى وصلت لفراش سكينة و ما ان وصلت لأطرافه حتى جلست بتؤدة و بدأت في هز جسد سكينة بغية اثارة غيظها هاتفة :- سكينة .. جومى يا مرة سندينى للحمام و ارچعى تانى اتخمدى ..
"
7	"هتفت سكينة من تحت غطائها في حنق :- يا ولية انتِ فاكرة نفسك عامية صحيح !!.. دِه انتِ بتشوفى اكتر مننا كلنا .. بطلى كهن بجى ..
"
8	"همست بخيتة محاولة استمالتها :- الحج عليا عايزاكِ تبجى معايا ف الچنة ..
"
9	"انفجرت سكينة بتهكم :- چنة..!! معاكِ!!.. لااااه متشكرين .. چهنم ارحم ..
"
10	"انفجرت بخيتة مقهقهة :- وراكِ وراكِ .. دنيا و اخرة .. غصبًا عنيكِ.. جومى بجى ..
"
11	"هتفت سكينة بغيظ :- اللهم طولك يا روح ..
"
12	"تابع كل من يونس و كسبانة ذاك النزاع اليومى و هما يمران بغرفة الخالة بخيتة و سكينة امه و التي احتلتها ما ان وصلت للمعيشة معهما بعد وفاة اختها لتصبح رفيقة بخيتة فى تلك الغرفة ..
"
13	"همست كسبانة ليونس :- امك و خالتى بخيتة بيتعاركوا زى كل ليلة ..
"
14	"ابتسم هامسا :- اديكِ جلتيها زى كل ليلة .. و هاتنتهى برضك زى كل ليلة.. اسمعى كِده ..
"
15	"و ارهفا سمعهما و بخيتة تهتف :- هتروحى النار يا بعيدة .. جومى صلى ..
"
16	"هتفت سكينة :- ملكيش صالح .. و يكون ف علمك  هدخل الچنة جبل منيكِ .. ايه رأيك بجى ..!؟..
"
17	"هنا نظر يونس مبتسما لكسبانة التي كادت ان تنفلت منها قهقهة على ذاك الحوار الدائر بداخل الغرفة ..
"
18	"و تنبها للخالة بخيتة و هي تخرج من الحجرة تتلمس طريقها متحسسة الحوائط التي تحفظها عن ظهر قلب مما دفع يونس ليتنحنح هاتفا :- صباح الخير يا خالة بخيتة .. تعالى أسندك للحمام تتوضى ..
"
19	"هتفت بخيتة :- فيك الخير يا ولدى .. الحمد لله منتش طالع لأمك ..
"
20	"ابتسم يونس و لم يعلق لتستطرد بخيتة هاتفة :- روح صحى ولادك يصلوا هم كمان خلى البيت يتملى بركة و خير ..
"
21	"هتف يونس لكسبانة التي كانت تتبعهما:- تعالى يا كسبانة ساعدى خالتى و انا هروح أصحي حامد و حمزة  ..خليهم يصلوا و كل واحد يشوف مصالحه ..
"
22	"اومأت كسبانة برأسها إيجابا و هي تندفع تساعد بخيتة بينما توجه هو لغرفة ولديه لإيقاظهما ..
"
23	"صدح نفير السيارة عدة مرات في فرحة معلنا وصوله أخيرا مما جعلها تندفع على الدرج في لهفة لتكون الأولى التى تراه بذاك الزى العسكرى الذى حلم طوال عمره بأرتدائه و ها هو اليوم يحقق حلمه و يعود لها بعد حفل تخرجه يرتدى الزى العسكرى لضباط القوات المسلحة و يضع تلك النجمة الذهبية المتألقة على كتفيه ..
"
24	"وصلت أخيرا لباب السراىّ حتى ظهر أخيرا مندفعا من السيارة تجاهها و ما ان رأها حتى اندفع بإتجاهها حاملا إياها عن الأرض يدور بها في سعادة
"
25	"و شوق لأحضانها هاتفا :- وحشتينى يا ست الحبايب ..
"
26	"هتفت زهرة مقهقهة :- نزلنى يا ماجد ميصحش كده ..
"
27	"انزلها ممتعضا و هو يهمس في خبث:- متخافيش كده الحاج عاصم شكله مش موجود .. يعنى مش هيقيم علينا الحد ..
"
28	"انفجرت زهرة ضاحكة لمزاحه :- اه لو سمعك ليعلقك ف الشجرة زى زمان .. فاااكر ..!؟..
"
29	"زم ماجد ما بين حاجبيه مدع الحنق هاتفا :- لااا بقى .. انا بقيت ملازم اول قد الدنيا.. و البدلة دى ليها احترامها على فكرة ..
"
30	"هتف صوت جهورى من خلفه :- انت و بدلتك هتتعلجوا زى زمان و لا يهمنى .. تحب تچرب .. !؟..
"
31	"انتفض ماجد متوجها بكليته حيث يقف ابيه هاتفا و هو يؤدى التحية العسكرية في اكبار :- عاصم باشا .. انا تحت الطلب و سرعة التنفيذ يا فندم .. هو انا اقدر ..
"
32	"فتح عاصم ذراعيه ليتلقف ولده في سعادة غامرة فها هو يراه امام ناظريه ضابطا ملء العين .. ربت على ظهره في قوة و عزم هاتفا في حبور :- حمد الله بالسلامة يا حضرة الظابط .. اتوحشناك ..
"
33	"قبل ماجد ظاهر كف ابيه في تأدب هاتفا :- و الله يا حاج عاصم كلكم وحشتونى .. امال فين سندس و مهران ..!؟..
"
34	"هتفت زهرة :- مهران ف مناحل العسل هبعت حد يبلغه وصولك .. ده مأكد عليا لما توصل ابلغه .. اما سندس يا سيدى ف الجامعة مقدرتش تأجل مشوارها .. الدكتور المشرف على رسالتها طلبها ضرورى .. بس قالت لى انها مش هتتأخر ..
"
35	"اكد ماجد :- طيب كويس .. انا عايز بجد أقضى كل دقيقة معاكم عشان  يا دوب الإجازة تمانية و أربعين ساعة بس..
"
36	"هتفت زهرة مستنكرة :- ايه ..!؟.. يومين بس ..!؟..
"
37	"هم ماجد بالشرح حتى يمتص حنقها الا ان عاصم هتف مستنكرا حنقها :- واااه يا زهرة .. هو بجى ملك نفسه .. لااه .. اتعودى على كِده بجى.. دِه هايبجى حاله من هنا و رايح.. و لا ايه يا حضرة الظابط ..!!
"
38	"هتف ماجد ممازحا أبيه:- الله عليك يا حاج عاصم يا جامد انت .. كلام اخر حاجة .. نشنت ف السوادة يا عصومى ..
"
39	"و ما ان نطق كلمته الأخيرة حتى استدرك خطأه فاندفع حتى لا تطاله عصا ابيه التي رفعها لتوه حتى يضربه لتشهق زهرة واضعة كفها على فمها تمنع قهقهة قد تخرج غصبا عنها و عاصم يهتف حانقا :- طب يا جليل الحيا .. أدبك عليّ .. بس ادب ايه و انت بجيت طولى و ظابط كمان!؟.. انا عارف جبلوك ازاى ف الحربية و انت هايف كِده ..
"
40	"هتف ماجد ممعنا ف أغاظة ابيه :- هم كانوا هيلاقوا زيي يا حاج .. ده انا محصلتش و لا هحصل و الله ..
"
41	"ثم قرر مهادنة ابيه فاستطرد مادحا :- و بعدين ميقبلونيش ازاى ..!؟.. ده انا ابن عاصم مهران الهوارى بجلالة قدره ..
"
42	"انتفخت أوداج عاصم لمدح ولده و نسى ما كان منه منذ لحظات مما دفع القهقهات على شفتى زهرة التي كانت تتابع المشهد بين ولدها الحبيب اخر العنقود و زوجها .. رفيق الدرب و حب العمر .. لتنهض أخيرا لتؤكد على افخر غذاء يمكن اعداده من اجل عيون حضرة الضابط .. ليهتف عاصم لولده و هو ينهض مغادرا:- اطلع استريح لك شوية جبل الغدا و متنساش تعدى على ستك تبوس على راسها .. هِم ياللاه ..
"
43	"رفع ماجد كفه بالقرب من جبينه بتحية عسكرية صارمة لوالده و هو يغادر هاتفا في مرح :- عُلِم و ينفذ يا عاصم باشا ..
"
44	"ابتسم عاصم لمزاح ولده و غادر السراىّ بينما اندفع ماجد يعتلى الدرج في نشاط قافزا الدرجات مثنى و ثلاث حتى وصل لغرفة جدته فضيلة التي طرق على بابها عدة مرات و لم يتلقى جوابا بقبول الدخول كالعادة .. فمنذ ضعف سمع جدته و اصبح هذا هو المعتاد منها .. فتح باب الغرفة في هوادة متطلعا منه بقمة رأسه فرأها تجلس على مقعدها الأثير الذى لا تغادره الا للانتقال الى الفراش للنوم..
"
45	"هتف محييا إياها يرفع من صوته قدر الإمكان حتى يتسنى لها سماعه :- السلام عليكم يا ستى .. ازيك ..!!
"
46	"تنبهت الحاجة فضيلة لذاك الظل الذى ظهر في مجال رؤيتها و رفعت رأسها المنحن تستطلع القادم ..
"
47	"تقدم اليها ماجد منحنيا يقبل قمة رأسها
"
48	"هاتفا :- عاملة ايه .. اتوحشتك جووى..
"
49	"عاد يتحدث بلكنته الصعيدية معها كما كانت تؤكد عليه دوما .. فهى كانت تسخر منه عندما يتحدث بلكنة مصراوية على حد قولها ..
"
50	"نظرت الحاجة فضيلة اليه في تعجب متحسسة سترته العسكرية و هتفت بعدم تصديق :- الزعيم چمال  عبدالناصر !؟..
"
51	"انفجر ماجد مقهقها غير قادر على كتمان ضحكاته و ما ان هدأ قليلا حتى هتف نافيا في مرح :- چمال عبدالناصر مين بس يا ستى !؟.. انا ماچد واد ولدك ..
"
52	"تنبهت الحاجة فضيلة هاتفة :- وااه .. دِه انت ماچد واد عاصم ولدى صح .. بس ايه اللى انت لبسه دِه يا واد .. لبس العيد جابوههولك بدرى .. و لا كن العيد چه و انى اللى مش دريانة!؟..
"
53	"انفجر ماجد مقهقها من جديد حتى دمعت عيناه و هتف مستنكرا :- عيد ايه .. و لَبْس عيد ايه يا ستى .. انا بچيت ظابط كد الدنيا ..
"
54	"و انحنى مستندا على احدى ركبتيه ليكون في محازاة مجلسها هاتفا :- ظابط ف الچيش يا ستى ..
"
55	"و امسك بكفها يضعه على سترته تتلمس النجمة الوحيدة على كتفيه و بعض الشارات العسكرية الأخرى على ذراع و صدر بدلته الزيتونية اللون ..
"
56	"ابتسمت الحاجة فضيلة و قد ادركت الحقيقة أخيرا و دمعت عيناها .. فأخذت تتلمس وجه حفيدها في فخر :- بِسْم الله ما شاء الله .. كبرت و بچيت ظابط كد الدنيا يا ماچد .. ربنا يحميك و يحفظك يا ولدى ..
"
57	"ابتسم ماجد لها في محبة طاغية و احتضن كفها ملثما و هو يهمس لها :- امين يا ستى .. يحفظنا كلنا بحفظه
"
58	"و استطرد مشاكسا كعادته :- يحفظنا بفضل دعواتك .. يا فضيلة انتِ يا چمر ..
"
59	"انفجرت الحاجة فضيلة مقهقهة على مزاح حفيدها الأثير لقلبها .. و الذى قبل جبينها و غادر الغرفة محييا متبوعا بدعواتها المباركة ..
"
60	"تمطع المعلم خميس في فراشه متثائبا و استدار مواجها نعمة زوجه هازا إياها برفق ليوقظها هامسا :- نعمة .. يا نعمة .. قومى حضريلى الفطار عشان ألحق القهوة ..
"
61	"همهمت نعمة في كسل :- قوم خلى شيماء تحضرهولك تلاقيها صحيت ..
"
62	"ابتسم خميس ساخرا :- دى مين دى اللى صحيت ..!؟.. شوشو .. دلوعتك
"
63	"اللى مش بتخليها تشيل النسمة من ع الأرض ..
"
64	"استدارت نعمة تواجهه مستأسدة تدافع عن ربيبتها :- ايوه دلوعتى ..ليك شوق ف حاجة .. !؟.. دى شوشو دى ست البنات ..
"
65	"ضحك خميس و هو ينهض من فراشه متناولا منشفته من مشجبها مغادرا الغرفة هاتفا :- ماشى ياختى .. خليكِ كده مدلعاها و محدش بعد كده هيعرف يكلمها .. و الله دى لو بنتك صح مكنتيش دلعتيها كده !؟..
"
66	"تنبه خميس لخطئه قبل ان يفتح باب الغرفة مغادرا للحمام ليترك مقبض الباب عائدا حيث جلست نعمة على طرف الفراش صامتة ..
"
67	"ما ان هم بالكلام حتى بادرته هي قائلة بنبرة كلها شجن :- ما هي بنتى يا خميس ..بنتى زى ما ناصر و نادر ولادك ما هم ولادى .. زى ما حازم بن بدور و زكريا ما هو ابنى ..
"
68	"بس شيماء حاجة تانية .. فاكر يوم ما حطيتها بين درعاتى حتة لحمة حمرا بعد موت اختك و جوزها الله يرحمهم و قلت لى ربنا بعتهالك يا نعمة زى ما يكون كان عارف قد ايه نفسك ف بنت .. و جت شيماء و بقت روح قلبى و مش بحمل عليها النسمة يا خميس تبقى بنتى و لا مش بنتى..!؟..
"
69	"تنهد خميس و انحنى يقبل جبينها معتذرا بمرح :- بنتك و نص كمان و اللى يقول غير كده يبقى مبيفهمش و بن..
"
70	"اندفعت نعمة مبتسمة لمزاحه واضعة كفها على فمه تمنعه الاسترسال في السباب هاتفة :- خلاص يابوخميس .. يا اللاه على الحمام على بال ما احضر لك الفطار ..
"
71	"ابتسم فما ان يسمعها تناديه ابوخميس حتى يعلم انها راقت و ما عادت غاضبة منه ..
"
72	"ابتسم مغادرا الغرفة لتنهض هي خلفه تتثاءب طاردة بقايا نعاس عالق بأجفانها و هي تسير الهوينى عبر الرواق الطويل المفضي للردهة الواسعة حيث مدخل البيت ..لتنظر الى ربيبتها المسرعة الخطى و التى اندفعت توارب ضلفة نافذة الصالة فى تلك الساعة المبكرة من الصباح لعلها تلمحه يغادر من منزل امه كعادته يوميا يسير بتلك العنجهية و الخطوة العسكرية التى تعشقها و تلك التكشيرة الميرى التى تعلو ملامح وجهه الوسيم الذى ينضح رجولة ..
"
73	"تنهدت و هى تتذكر ملامحه و هى تضع كفها المضمومة تحت خدها فى انتظار مغادرته .. لم تطل جلستها فها هو يظهر على اعتاب المنزل و رغم ان النهار لازال فى مطلعه الا انه وضع نظارته الشمسية التى تزيده وسامة و انتفضت هى فى مجلسها لمرأه و بدأت نبضات قلبها فى التزايد المضطرد المعتاد لطلته عليها..
"
74	"غابت عن الدنيا تلك اللحظات و هى تراه يقف ليلقى التحية و يتحدث مع بعض المارة من اهالى الحارة حتى انها لم تع لصوت أمها نعمة تظهر على اعتاب الصالة خارجة من غرفة نومها لإعداد الفطور للمعلم خميس قبل نزوله للمقهى ..
"
75	"تبسمت نعمة فى ود هاتفة :- يا بت انت مش هتبطلى قعدتك كده كل طلعة صبح ..!؟..
"
76	"انتفضت شيماء مذعورة على صوت زوجة خالها التى ربتها كأمها :- خضتينى ياما .. فيها ايه لما اقعد اشم شوية هوا .. مش كفاية انى من ساعة ما خدت الدبلوم و انا قاعدة ف البيت مخنوقة لا شغلة و لا مشغلة ..
"
77	"ابتسمت نعمة بخبث محبب :- اه .. مفيش شغلة الا الطلّة الميرى .. هااا!!..
"
78	"و بدأت نعمة فى الغناء مازحة بأغنية قديمة مخصصة للضباط :- يابو الشريط الأحمر ياللى .. اسرتنى ارحم ذلى ..
"
79	"انفجرت شيماء ضاحكة و هى تندفع تحتضن نعمة فى سعادة :- اه ياما .. عليه تكشيرة ميرى .. محصلتش ..
"
80	"و تنهدت فى وله .. جعلت نعمة تضربها على كتفها فى محبة هامسة :- طب وطى صوتك يا حلوة عشان ابو تكشيرة عسل ..وصَل اهو..
"
81	"لمحت نعمة بن زوجها البكرى و ربيبها ناصر قادم من اخر الرواق بعد ان خرج من الحمام ..
"
82	"همست شيماء :- ده تكشيرته عسل!؟.. ياباى ده صوت كحته الصبح بيوقع البياض من ع الحيطان .. و لا شخطته شبه الفرامل لما تعلق فالعربية تعمل حادثة..
"
83	"انفجرت نعمة ضاحكة على تشبيهات شيماء و التى اندفعت تجلس أمام النافذة من جديد تتأكد ان فارسها لم يرحل بعد .. و عندها وصل ناصر على اعتاب الصالة ليلمح شيماء جالسة فى ذاك الركن المقيت تتطلع من تلك النافذة التى يود لو أغلقها بألف سد حتى لا تطل منها من جديد ..
"
84	"سعل بقوة لتنتفض هى مكانها تنظر اليه شذرا ليهتف هو فى نذق :- قومى يابت انت بدل قعدتك اللى ملهاش لازمة دى اعمليلى كوباية شاى  و حضرليلى الفطار ..
"
85	"نهضت على مضض تنفخ فى غيظ .. فهتف هو بصوت جهورى :- كان فى حاجة ان شاء الله عطلناكِ عنها ..!؟..
"
86	"اندفعت شيماء للمطبخ لتقابل نعمة هاتفة بغيظ و بصوت خفيض :- شايفة .!!.. شايفة عمايله .. و الله لقايلة لخالى..
"
87	"و على ذكر خالها هتف المعلم خميس و هو يطل بدوره من غرفة النوم موجها كلامه لإبنه البكرى ناصر :- خبر ايه يا ناصر ..!؟.. مفيش مرة نصحى على صوت غير صوتك اللى يشجى ده ..!؟.. و مش هتبطل مناقرة يوماتى مع بت عمتك ..!؟..
"
88	"هتف ناصر بصوته الجهورى :- ما هى اللى مش على بعضها كده و طول اليوم قاعدة قدام الشباك و سايبة امى الغلبانة تقوم بشغل البيت كله و هى مش فالحة الا ف الزواق و المسخرة ..
"
89	"هتفت نعمة و هى تضع أطباق الافطار على المائدة قبالتهما :- ملكش دعوة انت ..محبب على قلبى .. هو انا كنت اشتكيت لك ..!؟..
"
90	"هتف ناصر :- و هى ايه ..!؟.. برنسيسة ..!؟.. ما تعمل لها حاجة مفيدة بدل قعدتها دى قدام الشبابيك او المراية .. تعمل بلقمتها ..
"
91	"انطلقت الكلمة الاخيرة كقنبلة دوت و ساد بعدها الصمت الرهيب الذى ما قطعه الا نظرات المعلم خميس و نعمة لبعضهما ثم لمكان تواجد شيماء حتى يتأكدا انها لم تسمع تلك الكلمة الاخيرة و لكن للاسف سمعتها و وقفت تتطلع إليهما و لم تجرؤ على التفوه بكلمة .. بل اندفعت لحجرتها و اغلقت بابها خلفها فى صمت و ما ان أعاد كل من المعلم خميس و نعمة أنظارهما لإبنهما ناصر لائمين حتى تعجبا لأنهما لم يجداه مكانه بل كل ما جاء إليهما الان هو صوت اغلاقه باب حجرته فى عنف ..
"
92	"لترتفع طرقات موازية على باب الشقة معلنة قدوم احدهما ..
"
93	"هتف خميس متعجبا :- و ده مين اللى هايجى بدرى قووى كده ..!؟..
"
94	"و نهض يفتح الباب و هتف في سعادة ما ان طالعه وجه حازم :- اهلًا يا حضرة الظابط اتفضل .. حماتك بتحبك .. تعال أفطر معانا ..
"
95	"دخل حازم في هدوء هاتفا بتأدب :- تسلم يا معلم .. سبقتكم .. بالهنا و الشفا..
"
96	"جلس المعلم خميس على المائدة يتناول أولى لقيمات إفطاره عندما توجه حازم بالحديث لنعمة هاتفا :- معلش يا خالتى.. انا مسافر يومين إسكندرية و الشقة بقالها بدرى متنضفتش .. جيبى حد ينصفهالى على بال ما ارجع ..
"
97	"هتفت نعمة و هي تتناول مفتاح شقة حازم و التي كانت يوما لأمه بدور هاتفة :- من عينايا يا حبيبى .. متشلش هم قبل ما ترجع هتكون زى الفل ..
"
98	"ابتسم حازم في تأدب :- تسلمى يا خالتى .. بس بقولك ايه .. تجيبى حد .. أوعى تتعبى نفسك انت ..
"
99	"هنا ظهرت شيماء على باب غرفتها مندفعة في رعونة :- انا اللى هنضفها يا حضرة الظابط ..
"
100	"هتف في هدوء :- ازيك يا آنسة شيماء..
"
101	"هزت رأسها مؤكدة على انها بخير و احمرت وجنتاها و هي تدرك انها خرجت من حجرتها باندفاع غير محسوب ..
"
102	"قطع تسلسل افكارها هاتفا :- لا انت و لا خالتى نعمة .. تجيبوا حد ينضفها و لو عرفت ان حد فيكم تعب فيها  .. انا هجيب حد بمعرفتى بقى ..
"
103	"أكدت شيماء هاتفة :- بس مفيش تعب و لا حاجة .. ده احنا نخدمك بعنيتا يا حازم بيه ..
"
104	"هنا تدخل ناصر الذى ظهر على اعتاب الردهة حيث يقف الجميع هاتفا في شيماء بثورة :- انتِ واقفة تتسايرى و معملتيش الشاي و الفطار عشان انزل .. غورى اعمليهم ياللاه ..
"
105	"اندفعت شيماء للمطبخ في حنق و هي تكاد تبكى قهرا مما فعله ناصر امام حازم ..
"
106	"و استدار ناصر بعد رحيلها مادا كفه لحازم هاتفا :- ازيك يا حازم بيه  .. عامل ايه !؟..
"
107	"ابتسم حازم مؤكدا :- الحمد لله .. كله تمام ...بس انت مش هتبطل بقى موضوع حازم بيه ده ..!؟.. ده انا اخوك الصغير و ياما انا و نادر كلنا علق منك .. فاااكر..!؟
"
108	"ابتسم ناصر احدى ابتساماته النادرة هاتفا :- اكيد فاكر بس برضة العين متعلاش عن الحاجب يا حضرة الظابط..
"
109	"تنهد حازم و هو يعلم انه لن يستطيع اثناء ناصر عن أسلوبه الرسمي في التعامل معه منذ قدم الى الحارة بصحبة ابيه متضررا ليكتشف انه ما كان سيُصبِح حازم الهوارى الذى هو عليه الان الا بمعيشته وسط أهل هذه الحارة التي كان أهلها اهلًا لامه ذات يوم و احتضنوا ابيه عندما كان غريبا و التي على الرغم من انه يستطيع الانتقال عنها لمكان اكثر رقيا الا انه رفض ذلك و فضل البقاء فيها يعيش في بيت امه في شقتها بالتحديد و يترك الشقة الأخرى لبعض الطلبة الغير قادرين على دفع تكلفة الإيجارات العالية لشقة تأويهم اثناء فترة دراستهم بالقاهرة ..
"
110	"هتف حازم معلنا استسلامه :- اخبار ورشتك ايه !؟...شغالة تمام .. !؟..
"
111	"اكد ناصر بجدية :- الحمد لله زى الفل..
"
112	"كان حازم يعلم ان ناصر من النوع الجدى ف التعامل بل ان كلاهما من نفس النوع .. كلاهما جدى لا يقبل الحال المائل و لا يحب الميوعة او التهاون ..
"
113	"هتف حازم وهو يهم بالرحيل :- الحمد لله .. يا رب على طوول .. و لو احتجت لأى حاجة انا ف الخدمة ..
"
114	"هتف ناصر ممتنا :- تسلم يا حازم بيه شيلينك لعوزة ..
"
115	"ألقى حازم التحية و غادر ليجلس ناصر على الطاولة قبالة ابيه الذى ظل يتناول إفطاره في استكانة و لم ينبس بحرف بينما هتف ناصر بصوت جهورى لشيماء التي كانت لاتزل قابعة بالمطبخ تقذف بالأوعية و الاوانى في ضيق :- فين الشااااى !؟
"
116	"لتقفز في ذعر مكانها و هي تلعن ذاك الذى يصرخ بالخارج و اخذت تتمتم ببعض السباب تخرج فيه غلها بالتلازم مع ضحكات نعمة التي كانت  تنظر اليها تحاول ممازحتها و امتصاص غضبها ..
"
117	"اندفع مهران من باب السراىّ باحثا بعينيه عن أخيه الأصغر الذى كاد يذوب شوقا لرؤيته و ما ان علم بوصوله حتى أتى مسرعا لملاقاته
"
118	"هتف مهران في لهفة :- انت فين يا سيادة اللوا ..!؟..
"
119	"اندفع ماجد من غرفة جدته فضيلة مهرولا على الدرج في لهفة صارخا بصوته الجهورى الذى تقطر نبراته مرحا :- أبو مهران .. حبيبى ..
"
120	"ألقى ماجد نفسه بين ذراعىّ أخيه الأكبر في شوق يربت كل منهما على كتف الاخر في قوة مستوحشا غيابه
"
121	"جذب ماجد نفسه من بين أحضان أخيه هاتفا :- وحشتنى يا شقيق .. اخبارك ايه يا حاج مهران .. زييين !؟..
"
122	"انفجر مهران ضاحكا و هاتفا في أخيه:- لا بص بجى .. انت تركز كِده و تحدد هتتكلم ايه ف اليومين اللى انت جاعدهم هنا .. صعيدى و لا قاهرى احسن ستك فضيلة هي اللى هتعلجك ف الشجرة بنفسها ..
"
123	"انفجر ماجد ضاحكا :- على قولك .. الا ستى فضيلة .. كلامها على راس الكل و أولهم ابويا .. ربنا يديها الصحة
"
124	"ثم هتف ماجد و كأنه تذكر امر هام :- بقولك ايه يا شيخ .. انا رايح لعمتى سهام اسلم عليها و على تسبيح .. تيجى معايا ..!؟..
"
125	"و ابتسم ماجد متخابثا :- اكيد ده المشوار الوحيد اللى مش هتقول فيه لااا .. و لا ايه ..!؟..
"
126	"دارى مهران ابتسامة كادت تقفز على شفتيه و هتف محاولا تصنع الجدية :- مااااجد .. الحاچات دى مفيهاش هزار.. انت عارفنى ..
"
127	"هتف ماجد مازحا :- ما هو عشان انا عرفك يا شقيق بقولك اهو .. و ابتسم متطلعا اليه من جديد في شقاوة مستطردا :- تيجى .. و لا ايه ..!؟..
"
128	"و اندفع متصنعا الرحيل دونه هاتفا :- انا بقول اروح لوحدى و ابقى روح انت بقى ف وقت تانى ..
"
129	"هتف مهران مندفعا خلفه :- لاااه .. استنى هاچى معاك ..
"
130	"انفجر ماجد مقهقها و هو يتطلع لاخيه هاتفا في تأنيب مازح :- ما قولنا كِده من الأول .. عد الجمايل بقى ..
"
131	"دفع مهران ماجد من كتفه ليسير أمامه هاتفا في سعادة لا يستطع اخفاءها رغم خشونته .. :- طاب ياللاه يا حدج ..
"
132	"انه  ذاهب لرؤيتها .. رؤية تسنيم و سماع صوتها و التي ما ان طلب يدها و تأجل الارتباط حتى تنهى دراستها و هو ينتظر على احر من الجمر انتهاءها حتى يعيد الطلب من جديد لتبقى بقربه العمر كله ..
"
133	"هتف ماجد مخرجا إياه من خضم أفكاره مازحا و هو يعدل من هندامه بعد دفع أخيه له  :- لاااا .. الا البدلة العسكرية .. دى فيها محاكمة ..احترمنى شوية بقى .. حتى عشان خاطر الغالية دى ..
"
134	"انفجر مهران مقهقها و هو يسير بجوار أخيه يسبقه الشوق لبيت المحبوب ..
"
135	"تقدم ذاك الظل المتوارى في ظلمة المكان ليقف في منطقة منيرة جعلته ظاهرا لزكريا الذى كان يجلس على كرسيه المدولب في ترقب ينتظر معرفة صاحب ذاك الظل الذى لا يعرفه لكنه ما ان ظهرت ملامحه جلية عبر ذاك الضوء الذى انار المكان فجأة حتى هتف زكريا في سعادة غامرة راغبا في القفز من كرسيه هاتفا في لهفة :- مختار باشا ..!!.. اتوحشتك ..
"
136	"هتف مختار في ضيق :- بجد يا زكريا .. وحشتك بجد ..!؟.. طب فين وصيتى اللى وصيتك بيها .. شكلك نستنى يا صاحبى .. !؟..
"
137	"هتف زكريا صارخا :- لاااه .. و الله ما حصل .. كيف أنساك و أنسى وصيتك اللى ما بتفارجنيش ليل و لا نهار من ساعة اللى چرى .. وصيتك ف الحفظ و الصون يا مختار باشا .. و عهد عليا ليوم الدين ..
"
138	"هتف مختار:- يعنى هتنفذها يا زكريا!؟..
"
139	"اكد زكريا بحماس :- ايوه .. اكيد يا مختار باشا ..
"
140	"ابتسم مختار و استدار راحلا في هدوء ..
"
141	"لينتفض زكريا من فراشه غارقا في عرقه يلتقط أنفاسه في تتابع متلفتا حوله حتى يتأكد انه بالفعل يحلم ..
"
142	"انتظمت أنفاسه أخيرا و وضع قدمه ببطء خارج فراشه و تناول عصاه يتكئ عليها حتى يستطيع النهوض ..
"
143	"ثلاث سنوات خلت منذ حادثة اللواء مختار السداوى.. ثلاث سنوات خلفت له المزيد من الألم لفراقه و المزيد من الوجع .. اصابته تلك التي عانى منها لفترة طويلة بعد ان طالته رصاصة بقدمه جعلت منه قعيد لفترة ليست بالقصيرة على ذاك الكرسى المدولب المنزوى بأحد أطراف الغرفة و الذى يكره استخدامه الا للضرورة القصوى فهو ما عاد يريد حتى رؤيته و حمد ربه انه الان يستطيع ان يسير على قدميه حتى و لو بمساعدة تلك العصا التي يستند عليها في خطواته المتمهلة قليلا عن ما اعتاده ..
"
144	"تنهد في ضيق و اتجه لخزانة ملابسه يفتح احد ادراجها لتمتد كفه لسترته التي كان يرتديها يوم الحادث و التي اصر على الاحتفاظ بها و اخرج منها تلك الورقة المطوية المدرجة بدمائه
"
145	"فضها تجرى عيناه على الأسطر المرسومة بقلم صديقه و شريكه مختار و التي كان يوصى له فيها بإدارة كل أملاكه ثم توقفت عيناه على السطور الأخيرة و ذاك الجزء من الوصية و الذى لم ينفذه بعد و ربما كان هو سبب حزن صديقه و زيارته له مؤنبا في منامه ..
"
146	"تطلع لتلك الأسطر و تنهد هامسا لنفسه :- الظاهر ان وجتها جه و لازما نتمموا الموضوع دِه جريب ..
"
147	"طرقات على الباب أخرجته من خواطره ليعيد الوصية حيث كانت بداخل سترته و يغلق الدرج هاتفا بمن بالباب سامحا له بالدخول ليهتف في سعادة ما ان طالعه محيا حازم :- حضرة الظابط .. اتوحشتك ..
"
148	"اندفع حازم محتضنا والده في شوق هاتفا :- ازيك يا بابا .. اخبار صحتك ايه ..!؟..
"
149	"و مد كفه ليستند عليها زكريا بجانب عصاه ليستقر على احد المقاعد القريبة هاتفا في حازم بلهجة جدية :- سيبك من صحتى دلوجت وتعال اجعد عايزك ضرورى ..
"
150	"جلس حازم مترقبا في صمت و لم يعقب لكن الاهتمام الجلى ظهر واضحا من خلال تقطيبة حاجبيه التي نادرا ما تفارقه و التي زادت حدتها قليلا عن المعتاد مما دفع زكريا ليستطرد هاتفا :- فاكر وصية عمك مختار ..!؟..
"
151	"صمت حازم و اومأ برأسه موافقا و بدأت تعابير وجهه تتبدل فأردف زكريا :- ايه جولك ننفذ اللى اتفجنا عليه .. أظن الوجت خلاص بجى مناسب .. و لا ايه ..!؟..
"
152	"هتف حازم في عدم اكتراث :- اللى تشوفه يا بابا .. مفيش مشكلة .. عمى مختار كان ليه دين ف رقبتى و لازم اوفيه بأنى أريحه .. و اعتقد مفيش مشكلة خلاص ف التوقيت ..
"
153	"ابتسم زكريا في بشر هاتفا :- يبجى على بركة الله .. انت راچع شغلك امتى من غير شر ..!؟..
"
154	"امد حازم :- بإذن الله بعد بكرة ..
"
155	"هتف زكريا في سعادة :- يبجى تمام .. نتمم الموضوع بكرة بالمشيئة ..
"
156	"و ربت على كتف ولده في سعادة ..
"
1	"منذ ان تحسنت حالته و تم نقله لغرفة عادية و هى تتحين الوقت المناسب لتأتى الى المشفى لتتسلل الى غرفته و تجلس بالقرب من فراشه فاتحة مصحفها الشريف الذى تجلبه معها دوما مستغلة استغراق امه فى تلك الساعة فى نوم عميق على الأريكة البعيدة بالجانب الاخر من الغرفة..
"
2	"لا تعلم لما لم يستفيق بعد على الرغم من تأكيد الأطباء على استقرار حالته.. تنهدت فى حسرة على حاله و هو ممدد بهذا الشكل بلا حراك و هو الذى كان يملأ الكون صخبا و ضجيج..
"
3	"فتحت مصحفها و بدأت فى استئناف القراءة من حيث انتهت الليلة السابقة مر الوقت و اخيرا همست بالآية الكريمة:- يا ايتها النفس المطمئنة ارچعى الى ربك راضية مرضية و ادخلى فى عبادى و ادخلى چنتى..
"
4	"همست و هى تغلق المصحف:- صدق الله العظيم...
"
5	"و بدأت فى التضرع كعادتها هامسة:- يا رب يجوم بالسلامة.. يا رب.. وندر عليا لأصوم كل اثنين و خميس لحد رمضان الچاى.. بس يچوم ياارب..
"
6	"و ما ان همت بوضع المصحف على الطاولة القريبة حتى همس صوت محبب اليها اشتاقته كثيرا حد التهلكة بنبرة ساخرة واهنة:- بتدعى على مين يا باشمهندس !؟..و هو انا مت و لا ايه !؟.. هو مش الآية دى بيقروها ع المقابر برضو.!؟..
"
7	"انتفضت تتطلع اليه غير مصدقة انه استعاد وعيه اخيرا و همت بالاندفاع لمناداة الطبيب الا انه شاكسها هاتفا فى وهن:- مردتش ليه يا باشمهندس ثريا !؟.. بتبشرى عليا..
"
8	"اندفعت تدافع عن نفسها:- دِه قران يا باشمهندس.. و استطردت ساخرة كعادتها:-و شوف سبحان الله.. الآية بتتجرى ع الأموات و انت سمعتها فوجت..
"
9	"قهقه متأوها على ردها الذى كان ينتظره و قد اشتاق مشاكساتها:- مفيش فايدة فيكِ.. لسانك اطول من ايّام الحزن..
"
10	"كانت ف المعتاد ستستاء لوصفه لها بهذا الشكل لكن على غير العادة وجدت نفسها تحاول وأد ابتسامة كادت تولد على شفتيها و انتفضت هاتفة:- طب خاف منى بجى.. و سبنى انادى الدكتور يشوف ايه الاخبار..
"
11	"هتف يستوقفها متسائلا فى لهجة متعجبة:- ثريا!؟.. هو انا ليه مش حاسس بدراعى خالص و لا قادر احركه حتى!؟..
"
12	"استجمعت شجاعتها و ردت بثبات تحسد عليه:- تفتكر ليه يا باشمهندس!؟..يمكن عشان واخد لك رصاصة فيه مثلا !؟..
"
13	"ابتسم رغما عنه هاتفا:- طب نادى الدكتور.. خلينى اخلص من لسانك..
"
14	"اندفعت فى اضطراب للبحث عن الطبيب لتؤكد عليه عدم اخباره.. طافت المشفى بحثا عنه و لم تجده ظنت انه غير متواجد و ما ان همت بالاقتراب من الغرفة حتى تنبهت ان الطبيب المعالج كان يغادرها لتوه..
"
15	"شهقت بصوت مسموع و اندفعت تفتح الباب فى حذّر ليطالعها منظره و هو ملقى الرأس بأحضان امه التى اخفته بين ذراعيها فى جزع و يبدو انه علم حقيقة الوضع الخاص بذراعه و ها هو يبكى حاله.. شعرت بالوجع يفت بقلبها على مرأه بهذه الحالة و تمنت لو ان لها من الصفة ما يخولها لتدخل تشاركه ذاك الحزن و تصرف عنه ذاك الوجع لكنها ليست كذلك و لا سلطة لديها للإقدام على تحقيق ما تتمنى كما انه ليس من المفترض ان تجعله يدرك انها رأته بهذا الضعف فقررت الانسحاب لبعض الوقت قبل ان تعود من جديد وقد هدأ و بدأ يتقبل الامر الواقع و لو قليلا ليأتى دورها الفعلى..
"
16	"تسللت فى هدوء الى داخل تلك القاعة الدراسية و جلست فى اضطراب و ترقب فى المقاعد الخلفية و انتظرت دخول الطلاب كالعادة و من بعدهم دخل هو.. كادت تنتفض فى لوعة و هى تراه امامها ملء العين.. انه هو.. نسخة طبق الاصل منه.. نفس طريقة السير الهادئة الرزينة و منظاره الطبى الأنيق الذى يزين عين تختلف عن لون عين ابيه البندقية.. فقد كانت زيتونية حزينة.. يزيدهما المنظار الطبى جمالا و رقة..
"
17	"ابتسم فدق قلبها فى شوق لإبتسامة مطابقة رحلت منذ زمن و تفتقدها حد الوجع.. انه يحمل ابتسامة ابيه الدافئة
"
18	"..انه نبيل.. و كأنها تراه مرة اخرى وقد عاد شابا فى نفس تلك السن التى رأته فيها للمرة الاولى و سقطت صريعة هواه من النظرة الاولى...
"
19	"ما عادت قادرة على كبح جماح دموعها.. انه ولده من زوجته التى تزوجها دون معرفتها..
"
20	"هى لا تنكر انها ثارت و هاجت و ماجت عندما ادركت انه تزوج اخرى لينجب طفلا.. و تساءلت كيف يحدث هذا و العيب فيه !؟..لكن ما ان هدأت قليلا و أعملت عقلها حتى بحثت بين اوراقها القديمة على ملفات علاجها و كذا علاجه و عرضتها على الأطباء من جديد لتتأكد بما لا يدع مجالا للشك لديها انها كانت خدعة قام بها هو وألصق ذاك العيب به على الرغم انه كرجل صعيدى ما كان يحمل ان يوسم بعيب كهذا قد ينتقص من رجولته.. لكنه فعل لأجلها..
"
21	"فعل لانه يحبها بحق.. فعل لانه ادرك انها لن تحتمل ان تظل تحيا معه و العيب فيها و ستعتقد انها تظلمه.. انه فضل ان يلصق هذا العيب به على ان ترحل بعيدا عنه و خاصة عندما علم من الطبيب ان حالتها ميؤوس منها و لا داع للمحاولة من الاساس و التى كانت لن تتوانى عنها مهما كلفها ذلك و هو كان يعلم هذا و اثر إلصاق عيب كهذا به على جعلها تتعلق بأمل كاذب يعلم علم اليقين استحالة تحقيقه..
"
22	"تنهدت هامسة لنفسها:- حتى عندما نقمت عليه ادركت انى حمقاء و انه كان يعشقنى حد بقاء زوجته الاخرى و ام ولده الذى تمنى طوال عمره فى الظل لا يدرى بهما احد..
"
23	"انتهت المحاضرة اخيرا و بدأ فى تجميع اغراضه راحلا و مودعا طلابه.. نهضت خلفه مهرولة حتى وصلت قبالته.. كاد يصطدم بها اثناء مغادرته لكنه تراجع بسرعة متجنبا الصدام متأسفا فى أدب و بفرنسية أنيقة رغم ان الخطأ خطأها...
"
24	"هم بالرحيل فعليا الا ان تلك المرأة التى وقفت تتطلع اليه بهذا الشكل الغريب استرعت انتباهه فتطلع اليها متعجبا من حالها مع كل تلك الدموع التى تكسو وجنتيها و اخيرا انتفض فى صدمة عندما وجدها تندفع الى احضانه تتشبث به و كأنها تعود لأحضان نبيل من جديد.. همساتها التى تحمل شوق الكون بنبراته و هى تنطق اسم والده بهذه الطريقة جعله يبعدها عنه فى هدوء هامسا بعربية صحيحة:- انتِ كنتِ تعرفى بابا !؟..
"
25	"ابتعدت عنه ندى قليلا بدورها و قبل ان تتكلم قاطعها هاتفا و كأنه تذكر فجأة اين رأى ذلك الوجه:- حضرتك الدكتورة ندى التهامى..صح !؟..
"
26	"هتفت متعجبة:- عرفت ازاى !؟.. ده انت عمرك ما شفتنى..
"
27	"ابتسم فى رزانة:- ازاى معرفكيش يا دكتورة !؟.. بابا مكنش ليه سيرة غير حضرتك و صورتك كانت على طول ف محفظته و جنب قلبه.. كان بيحبك قووى..
"
28	"شهقت ندى فى لوعة جعلت حسام ينكس رأسه فى أسى حزنا على ذاك الرجل الذى يفتقده بدوره و هتفت تتساءل ما ان هدأت:- طب ليه اتجوز غيرى طالما بيحبنى !؟..
"
29	"اكد حسام و هو يشير لها لتجلس على بعض المقاعد القريبة من موضع وقوفهما:- جواز بابا بأمى جواز مصلحة.. كانت مهاجرة و عندها مشاكل و ممكن تترحل فلجأت له و قدر يحل مشاكلها.. الموضوع تقدرى تقولى تبادل منفعة.. هى ضمنت بقاءها هنا لانها متقدرش ترجع بلدها و هو خد بن كان طول عمره بيتمناه و كان نفسه تكونى حضرتك امه.. على فكرة ده مش تحليلى.. ده كلام بابا ليا لما سألته ليه طلق امى..
"
30	"هتفت ندى مصدومة:- طلقها !؟..
"
31	"اكد حسام:- اه.. و من زمان يا دكتورة.. تقريبا و انا عندى خمس سنين.. بعد ما ضمن لأمى حياة كريمة و مقصرش معايا ابدا..
"
32	"هدأت ندى قليلا هامسة:- طب ليه مجتش تسأل عليا بعد وفاة نبيل !؟.. انا كنت محتجاك قووى..
"
33	"هتف بدوره فى شجن:- كانت امى دخلت فى دور مرضها الاخير و كنت براعيها بجانب شغل الجامعة.. و كمان الصراحة كنت خايف اجى لحضرتك وانا مكنتش اعرف اذا كنتِ تعرفى بوجودى م الاساس و لا لأ !؟.
"
34	"اومأت برأسها متفهمة ليستطرد هو بنبرة تقطر حزن:-و انا كمان كنت محتاجك قووى بعد وفاة امى.. بابا و ماما ورا بعض ف سنة واحدة..كان صعب عليا قووى غيابهم و احساسى انى بقيت ف الدنيا لوحدى..
"
35	"هتفت مؤكدة:- انا مش هسيبك تانى.. انا كنت ناوية أرجع مصر عشان شعور الوحدة هنا قاتلنى.. بس بعد ما لقيتك خلاص.. انا بقى لى ابن هنا حتى لو سافرت ارجع عشان خاطره..
"
36	"ابتسم فى سعادة غامرة.. و اقترب يحتضنها فى حنو و يقبل جبينها فى امتنان..
"
37	"تطلع حمزة من باب الحجرة ليتأكد انه استيقظ و ما ان لمحه حتى دخل فى سعادة ملقيا التحية فى مودة:- كيفك النهاردة يا سيد !؟.. يا رب تكون عال!؟..
"
38	"صمت سيد و لم يعقب و قد استشعر الحرج و هو يقارن بين لكل ما قدمه له حمزة من مساندة و دعم خلال الفترة السابقة و كل ما قدمه هو من سوء بالمقابل و اخيرا هتف بصوت يملؤه الشجن:- سامحنى يا حمزة.. الغضب كان عامينى.. حتى انت كنت عايز انتقم منك عشان كنت فاكر زى ما قالى ابويا ان امك هى السبب اللى خلى عمى عاصم يطرده م البلد..
"
39	"ابتسم حمزة فى هدوء هاتفا:- خلاص بلاها الحديت ف الموضوع الماسخ دِه.. احنا ولاد النهاردة.. و اهم حاچة دلوجت انك تجوم بالسلامة..
"
40	"هتف سيد بصوت متحشرج و فى نبرة تؤكد على وجع صاحبها:- هو ابونا كان وحش قوى كده يا حمزة !؟.. معقول ابونا كان كده !؟..
"
41	"تنهد حمزة و قد ادرك ان سيد لديه الكثير من الأسئلة التى لاتزل تشغل فكره و لا يجد لها اجابات شافية ترضيه فهتف مؤكدا:- للاسف ايوه.. الله يرحمه بجى اذكروا محاسن موتاكم..
"
42	"هتف سيد فى قهر حقيقى:- انت ما شفتوش يا حمزة.. انا اللى شفته و عشت معاه.. مش ممكن يكون كده.. معقول كان كده !؟..
"
43	"هتف حمزة و هو يتقدم من فراش سيد رابتا على ركبته:- يمكن حالى احسن من حالك.. تعرف.. انا لولا ابويا يونس كان زمانى ف مطرحك..
"
44	"هتف سيد:- ازاى !؟..
"
45	"اكد حمزة:- ابويا جه مرة و كان عندى بتاع خمس سنين.. فاكرها كنها امبارح.. و كان عايز يخطفنى من امى.. بس اللى وجف له ابويا يونس ربنا يبارك لى ف عمره.. لكن انت محدش وجف له و حظك انك اتربيت ف كنفه و شربك كره لأهلك و ناسك اللى المفروض تتحامى فيهم..
"
46	"و استطرد حمزة متنهدا:- جوم بالسلامة بجى عشان تحضر فرحى على بت عمك زكريا و فرح ولده حازم على بت عمتك سهام احنا اچلناه شوية عشان تجدر تحضر لأننا مش هنعمله هنا عشان ظروف الوفاة بتاعت ستى سكينة.. هنعمله ع الضيج ف إسكندرية.
"
47	"همس سيد:- ياااه.. انا كنت بعيد عن الناس دى كلها.. انا تقريبا معرفش حد فيهم.. حاسس انى مقلوع من جدورى..
"
48	"ابتسم حمزة مطمئنا:- متجلجش.. اديك رچعت للنچع تانى.. و مد چدورك فيه زى ما انت عايز.. خلاص مبجاش فيها بعد يا واد ابوى..
"
49	"ابتسم سيد فى سعادة فقد وجد اخيرا راحة ما كان يتوقع انها موجودة من الاساس.. راحة مدعومة بحب اخوى و سند ابوى و دعم يحمل روح المحبة و الود من عائلة لطالما اعتقد انه يكره الانتماء اليها و يود لو يمحى لقبه الاخير رغبة فى التخلص من عارها الذى كان يعتقد انه لحق بأبيه.. لكن الان هو يشعر بدفء عجيب يكتنفه و هو بين احضان أفرادها و يتمتع بكامل محبتهم و دعمهم..
"
50	"اكد سيد بكلمات مبهمة تحمل مغزى مبطن لا يدركه الا هو:- ايوه.. همد جدورى بالقوى يا حمزة.. همد جدورى و اتبت..
"
51	"و هنا لم يسطع بمخيلته الا صورة واحدة و اسم واحد.. الباشمهندس ثريا و ارتسمت على شفتيه ابتسامة تحمل عشق أفصح اخيرا عن نفسه..
"
52	"صرخاتها كانت مدوية حتى انه ما عاد قادرًا على الاحتمال ليهتف ناصر فى اضطراب:- لا كده كتير بجد!؟.. هو ليه ده كله !؟..
"
53	"هتف خميس مطمئنا:- يا واد اهدى.. هتقوم بالسلامة ان شاء الله..
"
54	"ساد الصمت لدقائق لتعاود صرخاتها ترج جدران شقتهما لينتفض هو من جديد هاتفا:- اقسم بالله ما مخليها تحمل تانى..
"
55	"انفجر خميس مقهقها و هو يهتف:- كلنا قلنا زيك كده و جبتكم اتنين.. قوم تعالى انزل معايا القهوة.. ده انت هتولد قبلها يابنى..
"
56	"هتف ناصر فى نفاذ صبر:- لا مش رايح ف حتة الا لما اطمن عليها.. هى امى غابت جوه كده ليه مش تطلع تطمن البنى آدم اللى هيولع هنا و هو واقف !؟..
"
57	"ضحك خميس رابتا على كتفه فى محاولة لتهدئته هامسا:- ادعيلها بالتساهيل.. و امك هتخرج بالبشارة ان شاء الله..
"
58	"لحظات و صدق وعد المعلم خميس لتخرج نعمة صادحة بزغاريدها هاتفة فى سعادة:- ولد زى القمر.. يتربى ف عزكم يا ناصر..
"
59	"ابتسم ناصر فى حبور و اندفع لأحضان ابيه فى فرحة غامرة و همس مؤكدا:- نادر رجع يا معلم.. رجع..
"
60	"دمعت عينا المعلم خميس فى سعادة هامسا بدوره:- ربنا يخليهولك يا بنى و يطول لك ف عمره و يجعله م الصالحين..
"
61	"هتف ناصر متأثرا فى تضرع:- امين
"
62	"عادت نعمة حاملة نادر بين ذراعيها تسلمه لناصر الذى ابى حمله و اصر على ابيه ان يحمله اولا..
"
63	"ضمه خميس لصدره فى سعادة هامسا باسمه العزيز على قلبه و قد شعر ان بعضا من تلك النيران المتأججة بصدره من يوم فراق ابنه الشهيد قد خمدت قليلا لمرأى نادر الصغير الذى كان نسخة مصغرة من عمه الراحل و الذى اخذ يتمطع فى نزق جلب الابتسام عنوة لشفتى خميس..
"
64	"هم خميس بدفع نادر الصغير لذراعى ابيه لكنه اختفى من أمامه لتبتسم نعمة فى خبث هامسة و هى تحمل الصغير عن زوجها:- دخل يطمن على مراته..
"
65	"ابتسم خميس ساخرا:- خليه يطمن لحسن ده لو كان ولد مطرحها كان احسن.. ده شيبنى عقبال ما خرجتى..
"
66	"قهقهت نعمة و هى تقبل كف الصغير فى سعادة بالغة..
"
67	"اقترب ناصر من فراش شيماء التى تمددت عليه فى إرهاق واضح و قد كسا الشحوب وجهها..
"
68	"انحنى ملثما جبينها فى سعادة هامسا:- حمدالله ع السلامة.. انا كنت هموت عليكِ بره..
"
69	"ابتسمت فى وهن هامسة:- صحيح!؟
"
70	"اكد هازا رأسه هامسا:- ابويا بيقولى ده لو كنت ولدت انت كان احسن.. ركبته العصبى..
"
71	"اتسعت ابتسامتها فى سعادة هامسة:- مبسوط !؟
"
72	"همس و هو يقترب منها:-طبعا مبسوط.. مبسوط عشان بقالى عيال منك.. و لولا العذاب اللى شفتك فيه و انت بتولدى لكنت قلت اجيب عشرين.. تلاتين عيل كمان..
"
73	"ابتسمت من جديد هامسة:- عشرين.. تلاتين!؟..١٣شوية الصراحة..
"
74	"ابتسم و هو يتمدد جوارها ضاما إياها لصدره:- انا طماع ف اى حاجة تكون منك..
"
75	"قبل جبينها من جديد هامسا:- ارتاحى انا هفضل جنبك و مش هسيبك..
"
76	"أخفت وجهها فى صدره و راحت فى نوم عميق و اخذ هو يتطلع الى تلك الرائعة.. طفلته و ربيبته التى اصبحت ام.. و ليست اى ام.. بل ام لأولاده هو.. و ابتسم فى سعادة حامدا الله فى سره على عطاياه..
"
77	"انارت القاعة الفخمة فى ذاك الفندق الفخم بطلة حمزة و هدير و حازم و تسبيح.. كل زوج منهما جلس على كرسيه المخصص و بدأ ذاك الحفل الهادئ الذى يحمل طابع الرسمية الى حد كبير لانه مخصص ف الاساس لكل معارف و شركاء زكريا فى عمله داخل إسكندرية و خارجها و ايضا من اجل حازم و زملائه و قادته من الضباط..
"
78	"استمر الحفل على سمته الرسمى ذاك و كل أفراد العائلة حضور حول الموائد الراقية المنتشرة فى ارجاء القاعة.. و اخيرا ما ان تأكد ان الحفل اصبح عائليا حتى نهض حازم متطلعا لتسبيح و اشار بيده اشارة معينة و جذبها لتنزل الى منصة الرقص فى وسط القاعة.. جذبها بين ذراعيه هاتفا:- اخيرااا.. انا كنت حاسس ان معمول لى عمل و الله و مش هتجوز ف سنتى دى..
"
79	"انفجرت تسبيح مقهقهة:- اديك اتچوزت اهو..
"
80	"اكد هامسا:- لا.. لما أتأكد ان اتقفل علينا باب واحد ساعتها بس هقول أحمدك يااارب..
"
81	"تضرح وجهها بالحمرة لكلماته و كاد يشتعل خجلا عندما ضمها لصدره و تلك الاغنية التى يبدو انها طلبه من مشغل الاغانى تصدح قائلة:-
"
82	"يا خُلاصَة الجَمال يانشيد العاشِقِيْنَ
"
83	"يا نشيد العاشقين.. يا إِجابَة عَنَّ سؤال كانَ شاغَلَنِي مَن سَنَّين
"
84	"كانَ سُؤال عَنَّ مَيْن حَبِيبَتى
"
85	"مَيْن هتبقا إِساس حِكايتِى وَالإِجابَة كانَت أَنّتِ أنتِ كَنَّتَيْ غايبة فَيِن.
"
86	"كانت سهام تبكى فرحة و هى ترى ابنتها بهذه السعادة التى ما توقعت رؤيتها على محياها ممثلة بهذا الجمال و مجسدة بهذه الروعة.. حمدت الله فى سرها كثيرا و شكرته لان تلك الفتاة الصغيرة التى ما ظنت إنها سترى السعادة مع زوج محبوب بسبب اعاقة قدمها قد وهبها الله ذاك الزوج الرائع الذى يطير فرحا و يهيم عشقا بأبنتها.. و تمنت ان يديم الله عليهما سعادتهما..
"
87	"اما حمزة و هدير فكانا جالسان فى هدوء و لم تجرؤ هدير على الاعتراض و خاصة عندما همت بتعقب تسبيح و حازم اخيها للرقص فنظر اليها شذرا لتعود لموضعها فى صمت رغبة فى إرضائه فهى تدرك تماما انه لن ينهض من موضعه ليرقص و لو انطبقت السماء على الارض..
"
88	"تطلع هو اليها و لمح الحزن على محياها فمس بالقرب من اذنيها:- هعوضك..
"
89	"عادت الى شفتيها الابتسامة من جديد و هى تتطلع اليه فى عشق فيكفى انه يستشعر رغباتها و يسعى دوما لتحقيقها بالطريقة التى تناسب رأسه الصعيدى اليابس الذى تعشقه على كل حال..
"
90	"دخلا جناحهما المخصص لقضاء ليلتهما.. اندفعت تسبيح فى خجل الى داخل الغرفة و تركته بالخارج.. انتظرت قدومه لكنه لم يأت.. تعجبت و طلت من الباب لتجده يقف عند باب الغرفة الرئيسى متطلعا منه فى ترقب
"
91	"كادت تنفجر ضاحكة و هى تراه يتلصص بهذا الشكل.. لم ينس مهنته حتى فى ليلة كهذه..
"
92	"طرقت بخفة على ظهره هامسة:- ها مسكته و لا لسه !؟..
"
93	"انتفض لمرأها و هتف:- هو مين !؟..
"
94	"امسكت ضحكاتها:- المچرم اللى بتدور عليه.. انا حاسة ان الفرح ده كان عملية تمويه عشان تجبض عليه.. صح !؟..
"
95	"لم يجبها على أسئلتها بل فتح الباب و فجأة شهقت فى دهشة هامسة:- هو فى ايه يا حازم !؟..
"
96	"كان يحملها خارجا من الغرفة متوجها الى الدرج الخلفى للفندق..
"
97	"هتف مؤكدا:- مفيش.. بخطفك عشان محدش يعرف مكانا..
"
98	"نظرت اليه غير مصدقة لهذا الجنان الذى ترى.. و ابتسمت رغما عنها و هى تترك له قيادتها حيث سيارته التى كان يدرك تماما موضعها فيبدو انه رسم بمهارة خطة الهرب..
"
99	"قاد بها العربة لفترة قصيرة و بعدها وجدت نفسها على احد الشواطئ حملها من جديد مخرجا إياها من السيارة و مندفعا حيث ذاك الشالية الأنيق المعد لأستقبالهما..
"
100	"انزلها بالداخل و أغلق الباب خلفهما لتتطلع هى حولها لذاك الجمال المحيط بها و لم تنطق بكلمة من شدة سعادتها ليقترب هو منها فى شوق هامسا:- اشتريته من فترة.. و اول ما خطبتك قلت اول ليلة لينا مع بعض هتكون هنا.. ده مكانى السرى محدش يعرف بوجوده اصلا.. انتِ اول واحدة تدخليه..
"
101	"همست متطلعة اليه فى وله:- انا !؟.
"
102	"اكد فى همس عاشق:- ايوه انتِ.. زى ما كنتِ اول واحدة تدخل حياتى.. و اول واحدة تدخل قلبى..
"
103	"دمعت عيناها فرحا فما عادت قادرة على استيعاب كل هذا الكم من السعادة التى تغمرها..
"
104	"اقترب منها فى شوق جارف هامسا:- انا بحبك يا تسبيح.. بحبك..
"
105	"انتفضت رغما عنها فهى المرة الاولى التى تسمع ذاك الاعتراف منه واضحا جليا لا يقبل الشك او المواربة و انحدرت دمعة من عينيها لم تستطع مقاومتها.. مد كفه يغتالها و همس مشاكسا:- طب ايه !؟.. مش هتقولى و انا كمان.. طب حتى شكرًا.. طب ربنا يخليك.. اى حاجة!؟..
"
106	"استعادت روحها المرحة و هتفت و هى تندفع مبتعدة لأقرب حجرة مقهقهة فى مشاكسة:- هجول يحنن..
"
107	"قهقه مندفعا خلفها و قد امسك بها جاذبا إياها لأحضانه:- على فكرة بقى انا شحات غلس و مش ماشى الا و انا واخد حسنتى..
"
108	"همست بعشق و هى تضم كفيها حول رقبته:- ان مكنش لله!؟.. ياللاه كله بثوابه..
"
109	"علت قهقهاته و هو يغمرها بفيض عشقه ضاما إياها لصدر توق اليها طويلا.. و اخيرا نال شحات الغرام حسنته و هديته الكبرى..
"
110	"صعدا معا لحجرتهما تاركى ذاك الصخب الدائر بالأسفل من طبول و مزامير تعلن انتهاء حفل زفافهما.. فتح باب الجناح الذى سيضمهما لثلاث ليال قبل سفرهما لقضاء شهر العسل.
"
111	"دفع حمزة الباب و أشار اليها بالدخول.. لتندفع فى سعادة الى الداخل.. ليدخل خلفها و يغلق الباب ورائه و ما ان استدار حتى وجدها أمامه لا يبعدها عنه الا امتداد ذراعيها اللتان دفعتهما بصعوبة خلف رقيبته و هى تمط جسدها قدر استطاعتها حتى بذاك الحذاء ذو الكعب العالى ليتشابكا هناك هاتفة فى سعادة:- اخيرااا يا حمزة.. انا مش مصدقة نفسى..
"
112	"بهت لحركتها الجريئة كالعادة و ما ان انحنى قليلا يهم برفع كفيه ليفض تشابك ذراعيها حتى اقتربت هى فى شقاوة تحاول تقبيله..
"
113	"هتف حمزة بصوت متحشرج:- هدييير.. ايه اللى بتعمليه دِه!؟..
"
114	"فتحت عيونها بخيبة أمل هامسة فى نبرة طفولية ساخطة و هى تبتعد عنه دافعة نفسها دفعا لتجلس على طرف الفراش و فستان زفافها يتأرجح حولها فى فتنة:- ايه بقى يا حمزة!؟.. حرام عليك..احنا كان مكتوب كتابنا و مش مخلينى اقرب منك.. اجى امسك إيدك تزعق.. اجى اقرب منك.. تشخط..اجى أهزر و أقولك كلام حلو.. تزغرلى.. حتى النهاردة كمان.. لا كده كتير.. ده لو انت واخدنى تخليص حق مش هتعاملنى كده..
"
115	"و بدأت تذرف الدمع الذى جعله لا يقوى على الابتعاد عنها اكثر من ذلك ليتقدم اليها بطوله الفارع و ينحني مسندا ثقل جسده على احدى ركبتيه التى لامست الارض ليمد كفه رافعا وجهها متطلعا لعينيها الدامعة هامسا بصوت تحمل نبراته عشق يضج به صدره و ينضح تأثرا بصوت مرتعش
"
116	"لا يمكن إغفاله:- هدير..انا عارف انى كنت شَديد عليكِ.. عارف انى مكنتش الخطيب اللى كنتِ عاوزة تعيشى معاه أحلامك..بس أوعدك انى أكون الزوچ اللى تتمنيه.. و اقترب منها اكتر هامسا:- عارفة انا مكنتش بسمح بكل اللى جولتيه دِه ليه!؟.. عشان خايف عليكى..
"
117	"تنبهت هدير و مسحت دمعها و هى تصغى له باهتمام مستطردا:- ايوه.. كنت خايف عليكِ من نفسى.. حتى لما كنتِ مرتى بعد كتب الكتاب مكنتش أجدر اخون ثقة عمى و حلفت بينى و بين نفسى ما مسك الا وانت فى بيتى.. عشان مكنتش عارف لو جربت لك.. كنت هجدر ابعد تانى و لا لااه...
"
118	"شهقت فى تعجب وهى تستمع لكلماته ليكمل متنهداً:- انتِ عارفة انت عذبتينى كيف!؟.. و الله كنت حالف اخلص بتارى منيك على اللى كنتِ بتعمليه فيا و انا مش جادر اخلف وعدى مع حالى..
"
119	"واقترب منها هامسا باذنها:- و باينه هايبجى احلى تار ف الدنيا كلها..
"
120	"تنهدت فى عدم تصديق:- اخيراً.. ما انت بتعرف تقول كلام حلو و يدوخ اهو..
"
121	"ثم فجأة عادت لطبيعتها دافعة نفسها بين احضانه ليتلقفها هاتفا و هو يقهقه على افعالها هاتفا باسمها فى تعجب:- هديرر!؟..
"
122	"رفعت رأسها متغضنة الجبين هاتفة:- ايه بقى.!؟. مش قلت هتاخد بتارك منى..
"
123	"اعادت دفع نفسها متعلقة برقبته هاتفة فى مرح:- سمعنا بقى ضرب النار..
"
124	"انفجر ضاحكا و هو يضمها اكثر لصدره هاتفا فى مرح:- اقسم بالله اتچوزت مچنونة.. بس بموت فيها..
"
125	"رفعت رأسها تنظر اليه بتعجب متسائلة:- انت قلت ايه!؟.. سمعنى تانى كده..!
"
126	"هتف حمزة ضاحكا:- اه هجول.. هو انا هخاف منيكِ.. جلت انكِ مچنونة.
"
127	"هزت رأسها رافضة لتهتف:- لااا.. دى انا عرفاها.. اللى بعد كده بقى لو سمحت..
"
128	"انفجر ضاحكا من جديد ليجذبها هو هذه المرة لاحضانه هامسا:- ايوه بموت فيكِ و ف چنانك.. بحبك يا بت عمى..
"
129	"نظرت هدير له فى عدم تصديق.. ها هو ينطقها اخيراً.. تلك الكلمة التى عذبها كثيرا حتى تسمعها او حتى تستشعرها.. و للمرة الاولى لا تندفع مازحة كعادتها.. للمرة الاولى تشعر ان للكلمة طعم مختلف.. طعم يحمل ملامح العشق الحقيقى.. معنى بطعم تلك العذابات التى تجرعتها فى سبيل سماعها منه ينطقها بقلبه قبل لسانه و ها هى تلك الأحرف الذهبية تصل مسامعها بشكل اكثر روعة مما كانت تتوقع اوحتى يأتيها بأعذب أحلامها..
"
130	"عادت من جديد لتضع رأسها على كتفه ليحتضن خصرها بقوة اليه و كأنه يقول لن تبتعدى مرة اخرى ابدا.. فأنا لتوى ألتقط انفاسى و انت بين احضانى...
"
131	"استيقظ متمطعا كعادته يفرد ذراعيه بكل اتجاه و كاد ان يصيبها بقبضته فتنبه اخيرا ان هذه الجميلة الناعسة قربه قد أضحت زوجه اخيرا..
"
132	"ابتسم فى سعادة و استند على مرفقه يعلو بجزعه متطلعا اليها فى شغف و شوق و اخيرا همس بالقرب من اذنيها مشاكسا يحاول ان يمسك ضحكاته و قد تأكد له بخبرته الأمنية انها مستيقظة بالفعل و تدعى النعاس:- تسلييييح.. عارف انك صاحية..نظرة هنا لجل النبى..
"
133	"لم تفتح عينيها بل ارتسمت على شفتيها ابتسامة حاولت وأدها لكنها فشلت و ضمت كفيها خجلا تخبئ وجهها.. همس من جديد مشاكسا:- تسليييح..
"
134	"رفعت كفيها عن وجهها وقد تغلب شغبها على خجلها هاتفة بدلال مدعية الغضب:- تسليح ف الصباحية يا حازم!؟..
"
135	"قهقه رغما عنه و جذبها لأحضانه هامسا:- ده انت مش تسليح بس.. ده انت أسلحة دمار شامل..
"
136	"قهقهت رغما عنها ليتنهد هو هامسا فى عشق:- انا مش عارف لو مكنتش اتجوزتك كنت هعمل ايه !؟..
"
137	"همست دامعة:- صحيح يا حازم!؟..
"
138	"اومأ برأسه مؤكدا ليستطرد فى تيه:- انتِ مش عارفة كان الذنب ازاى بيموتنى كل اما أبص لك او أتكلم معاكِ و جوايا مشاعر مش المفروض انها تكون موجودة.. متعرفيش يعنى ايه احلف مية قسم بينى و بين نفسى انى مش هقرب من بيت ابوكِ تانى.. و ألاقى رجلى وخدانى على هناك و روحى سبقانى لعندك و عيونى هتتحول عشان بس اشوفك..
"
139	"شهقت باكية رغما عنها دموع من سعادة لاعترافاته ليهمس و هو يمسح دمعها المنساب:- مش انت لوحدك يا تسبيح اللى صرختى باسمى.. حمزة قالى ان انا كمان كنت طول ما انا ف الغيبوبة بهلوس باسمك و بقول انا راجع لك..
"
140	"شهقت فى صدمة و رفعت نفسها من بين ذراعيه مستندة على جزعها تتطلع اليه فى محبة طاغية ليهمس
"
141	"مشاكسا:- احنا الاتنين اتفضحنا يا روحى..
"
142	"اتسعت ابتسامتها ليستطرد متسائلا:- عارفة !؟.
"
143	"همهمت تستحثه على قول المزيد من اعترافاته الرائعة ليهمس:- مكنش فى صورة قدام عينى غير صورتك و الإرهابيين بيعذبونى.. الاول كنت خلاص هستسلم و كنت بقول لنفسى ما هى بقت لغيرك ايه فايدة انك ترجع حى و لا ميت..
"
144	"انسابت دموعها من جديد ليكمل بنبرة عاشق:- لكن افتكرت ابويا و اللى ممكن يحصل له فقاومت و الأغرب ان ف نوبة من نوبات الإغماء اللى كانت بتحصلى من شدة التعذيب جيتى زورتينى..
"
145	"هتفت متعجبة:- زورتك !؟..
"
146	"اومأ مؤكدا:- حلمت بيكِ قاعدة على سجادة الصلاة و بتدعيلى و بتعيطى بقهرة و بتقوليلى ارجع انا مستنياك..
"
147	"هنا لم تستطع كبح جماح شهقاتها لتنفجر باكية رغما عنها و قد استقامت فى جلستها تغطى وجهها بين كفيها..
"
148	"استقام فى جلسته بدوره و اقترب يضمها هامسا:- ايه !؟.. هو حصل فعلا و لا ايه !؟..
"
149	"اكدت بايماءة من رأسها و هى لاتزل تخفى وجهها بين كفيها كعادتها عند البكاء..
"
150	"جذبها بين احضانه فى عشق هامسا:- بحبك يا تسبيح.. بحبك قوووى..
"
151	"شهقت بأحضانه من جديد ليهمس مشاغبا إياها:- صباحية ايه اللى كلها بكا و دموع دى !؟...
"
152	"همست و هى ترفع وجهها من بين احضانه:- حازم.. انا بحبك قووى..
"
153	"و مدت كفها تتحسس تلك الندوب المنتشرة على كتفيه و اعلى ذراعه ليهمس بالقرب من اذنيها بصوت متحشرج:- تسبيح !؟.. انتِ قولتى بحبك.. و قووى كمان..
"
154	"رفعت نظراتها اليه هامسة:- و محبتش حد غيرك يا حازم.. و لا هحب حد زى ما حبيتك..
"
155	"تطلع اليها بنظرات مضطربة تفضح عشقا طال كتمانه له ليجذبها فى رقة معتصرا إياها بين ذراعيه.. لترفع هى رأسها ملثمة ذقنه فى رقة اذابته ليهمس مشاكسا:- تسليح بدأت ف استخدام اسلحتها..
"
156	"همست تشاغبه بدلال:- عندك مانع !؟
"
157	"همس مازحا:- مانع ايه !؟.. اموت انا ف الأسلحة المحرمة دوليا..
"
158	"قهقهت و هى بين ذراعيه يضمها لصدره فى سعادة...
"
159	"رن جرس الهاتف ليجيب حمزة فى نزق:- الو..
"
160	"هتف زكريا مشاكسا:- صباحية مباركة يا عريس..
"
161	"انتفض حمزة بكامل يقظته يشعر بالحرج:- الله يبارك فيك يا عمى.. ربنا يخليك..
"
162	"هتف زكريا بلهجة مازحة:- طب احنا عايزين ناچى..
"
163	"هتف حمزة دون وعى:- تاچوا فين!؟..
"
164	"قهقه زكريا ليتنبه حمزة مسرعا فى الرد:- ايوه طبعا تاچوا و تنوروا..
"
165	"اكد زكريا:- طيب تمام.. كمان ساعة و نكون عندكم.. معلش بجى الناس اللى عايزة تروح النچع عايزة تبارك جبل ما تمشى..
"
166	"اكد حمزة:- و ماله يا عمى يتفضلوا..
"
167	"هتف زكريا:- يبجى ساعة بالمشئة و نكون عندك..
"
168	"اغلق زكريا الهاتف ليعاود قهقهاته لتتعجب زينة متسائلة فى فضول:- فى ايه !؟.. خير يا زكريا!؟..
"
169	"هتف زكريا من بين قهقهاته:- بتك ضيعت عجل الراچل.. الواد بيجاوبنى بالكلمة و عكسها.. كان مستخبيلك فين دِه يا واد اخوى..
"
170	"تعالت ضحكات زينة بدورها..
"
171	"بينما استدار حمزة بعد ان وضع الهاتف جانبا و تطلع اليها مبتسما و هى تشبه الاطفال.. صغيرة و شهية..
"
172	"انحنى هامسا يوقظها:- هديير..هديير
"
173	"همهمت و شبكت ذراعيها حول رقبته تجذبه اليها ليهتف هو متخلصا من ذراعيها فى حسرة:- بجولك ايه.. فوجى كِده.. ابوك و امك چايين و معاهم ناس عشان يباركوا لنا..
"
174	"جومى اچهزى بسرعة..
"
175	"اكدت هامسة فى ضيق:- حاضر..
"
176	"مرت امامه عابسة الوجه ليجذبها اليها لتسقط على فخذيه شاهقة ليهمس فى شوق:- صباحية مباركة يا عروسة..
"
177	"ابتسمت فى سعادة هامسة تشاغبه:- الله يبارك فيك..بس سؤال محيرنى يا باشمهندس.. لما التار حلو اهو عايزين يمنعوه ليه !؟..
"
178	"تعالت ضحكات حمزة مؤكدا:- عشان الحكومة چاية دلوجت تعمل كبسة..
"
179	"جومى يا هدير..
"
180	"تعالت ضحكاتها و هى تندفع للحمام تجهز نفسها لاستقبال الضيوف.. اما هو فتنهد فى سعادة و عيناه تتابعها حتى غابت و قد تمنى لو انه رحل بها بعيدا حتى ينل ثأره منها كاملا..
"
181	"دخل ماهر شقته باحثا عنها بناظريه و لم يجدها كعادتها فى هذه الساعة تقف تحضر طعام الغذاء.. اندفع للحجرة فى قلق.. وجدها ممددة على فراشها يبدو على وجهها الشحوب على غير العادة.. همس بالقرب
"
182	"منها:- هداية!؟.. انتِ كويسة !؟..
"
183	"فتحت عيونها فى وهن هامسة:- سلام عليكم.. انا تمام متجلجش.. دوخة كِده و هتروح لحالها..
"
184	"هتف قلقا:- دوخة ليه !؟.. اكيد مكلتيش زى عوايدك.. انا نازل أخلى ايمان تعمل حاچة تكليها..
"
185	"هتفت تستوقفه:- لاااه يا ماهر الله يخليك.. انا مطيجاش ريحة حاچة.. و بعدين انا عارفة ايه سبب الدوخة دى.. الظاهر كِده فى حاچة ف السكة..
"
186	"تطلع ماهر اليها فى صدمة بنظرات مشدوهة و اخيرا صرخ فى سعادة مندفعا الى الأسفل يبشر امه هاتفا:- الله اكبر..
"
187	"اتسعت ابتسامة هداية على افعاله و عادت تتمدد من جديد وما هى الا لحظات حتى كان هو و سمية امه فوق رأسها تبتسم فى سعادة و بعيون دامعة متسائلة:- صحيح يا هداية يا بتى انتِ حامل !؟..
"
188	"اكدت هداية مبتسمة فى خجل و هى تحاول الاعتدال فى مجلسها احتراما لحضورها:- اه يا اما.. اتاكدت..
"
189	"هللت سمية مكبرة و انحنت تلثم جبينها فى سعادة هاتفة:- ربنا يجومك بالسلامة يا بتى و تفرحى بشوفة ولدك ف حضنك..
"
190	"هتف ماهر مؤمنا:- يااارب..
"
191	"تساءلت سمية فى حبور:- هتسموه ايه من غير شر !؟..
"
192	"لم يرد ماهر و تطلع لهداية التى هتفت فى سعادة مؤكدة:- هيكون فى احسن من اسم عمه الشهيد يتسمى بيه!؟.. لو واد يبجى مؤمن و لو بت هتبجى سمية بإذن الله..
"
193	"دمعت عينىّ سمية فى امتنان و انحنت تلثم كنتها من جديد هامسة بصوت متحشرج تأثرا:- ربنا يسعد جلبك و يريح بالك يا غالية..
"
194	"و استأذنت مؤكدة لها على عدم اجهاد نفسها و كل مطالبها اى كانت مجابة.
"
195	"توقف ماهر متسمرا موضعه و ما ان سمع صوت إغلاق باب شقته معلنا رحيل امه حتى جلس على حافة الفراش بالقرب منها و ضم وجهها بين كفيه هامسا:- و الله ما عارف اجول لك ايه !؟.. ربنا يراضيكى و يجبر بخاطرك زى ما جبرتى بخاطر امى..
"
196	"دمعت عيون هداية فى محبة هامسة:- انى معملتش حاچة.. انا كنت حاسة انك نفسك انت و امى تسموا اللى ربنا هيرزجنا بيه على اسم اخوك الله يرحمه.. فجلت كِده..
"
197	"همس مقتربا منها:- و انا كمان متأكد ان كان نفسك تسميه على اسم اخوك عبدالله الله يرحمه.. صح !؟..
"
198	"اومأت برأسها ايجابا ليستطرد هامسا:- و فضلتينى انا و امى على حالك..
"
199	"لم ترد بل وضعت رأسها على كتفه ليضمها هو اليه و هو يعلم انه يضم اليه الان احب شخصين الى قلبه.. هى و طفله منها..
"
200	"تحرك فى هوادة تجاهها و همس عندما وقف خلفها قليلا:- ازيك يا ثريا!؟..
"
201	"انتفضت و هى تتطلع للسائل الذى ادركت كنهه قبل ان تقع عليه عيناها و همست بصوت متحشرج تأثرا لمرأه:- الحمد لله يا باشمهندس..
"
202	"و استطردت مشيرة لذراعه التى لاتزل على حالها لا تتحرك و معلقة الى رقبته مضمومة لصدره.. تلك الذراع التى تأثرت نتيجة الطلق النارى و التى اخبرهم الأطباء انها قد تشفى اذا ما أولاها الاهتمام و العلاج الطبيعى لفترة حتى تعود لطبيعتها:- كيفها دراعك دلوجت !؟.. مش احسن!؟..
"
203	"اومأ مؤكدا:- الحمد لله..
"
204	"و صمت للحظات ثم هتف مستطردا بسرعة و بلا مواربة:- ثريا.. تتجوزينى!؟..
"
205	"انتفضت عندما وصل مسامعها تساؤله و استوعبه عقلها و اضطربت غير قادرة على الرد بحرف واحد..
"
206	"همس من جديد:- مكنتش اعرف انه سؤال صعب كده !؟.. انا طلبتك من ابوكِ.. و قالى لازما أطلبك من عمى عاصم.. لكن انا حبيت أسالك الاول.. تتجوزينى يا ثريا !؟..
"
207	"تلجلجت و تاهت الأحرف على شفتيها و همست اخيرا بعد فترة من الاضطراب:- انا.. مش عارفة.. اصل..
"
208	"هتف مشاكسا إياها كعادته:- تعرفى.. انا غلطان اصلا انى جيت سألتك..
"
209	"اخيرا نطقت هاتفة:- يا سلااام.. طب مش موافچة..
"
210	"انفجر ضاحكا:- هو محدش يعرف يطلع منك الكلمة الا بالخناق.. انا رايح لعمى عاصم أطلبك...
"
211	"هتفت من جديد:- ما انى جلت مش موافجة..
"
212	"هتف يغيظها:- هتجوزك بالعافية.. و الله انا ما عارف ازاى هعمل ف نفسى العملة دى و أتجوز واحد صاحبى.. يا باشمهندس ثريا..
"
213	"هتفت من جديد:- بجى كِده.. طب شوف مين اللى يوافج لما عاصم بيه يسألنى!؟..
"
214	"اقترب منها هامسا:- هتوافقى.. عارفة ليه !؟.. عشان بتحبينى..
"
215	"شهقت واضعة كفها على فمها ليهمس مستطردا:- امى حكت لى على كل حاجة.. على رقدتك جنبها ف المستشفى و انا بين الحيا و الموت و على دعواتك ليا.. و..
"
216	"هتفت مستجمعة شتات نفسها:- ده كله عشان خاطر خالة سيدة... و كنت شفجانة عليك.. صعبان عليا يعنى مش اكتر..
"
217	"استطرد كأنه لم يسمعها بنبرة تقطر عشقا جليا:- و دخولك عليا الأوضة تطمنى كل شوية و قعادك جنبى بالساعات تقرى قرآن.. و ندرك انك تصومى لو قمت بالسلامة..
"
218	"شهقت مرة اخرى عندما كشف سرها الذى لا يعلمه احدهم و توقعت ان تكون سيدة قد سمعتها عندما كانت تهمس بذلك بجوار فراشه دون ان تدرك استيقاظها..
"
219	"لم تنبس بحرف ليهمس هو من جديد:- لو مكنش ده كله حب.. يبقى اسمه ايه !؟.. حتى لو مش بتحبينى.. فأنا بحبك..
"
220	"انتفضت متطلعة اليه غير مصدقة لإعترافه الرائع ذاك ليستطرد مؤكدا ذلك على مسامعها من جديد:- ايوه بحبك.. و عايز اتجوزك.. و عايز اخلف دستة عيال.. عندك استعداد للمهمة دى..
"
221	"ابتسمت رغما عنها و نكست رأسها حياءً ليندفع من أمامها فى اتجاه الباب الداخلى للسراىّ هاتفا:- انا رايح لعمى عاصم أطلبك منه.. المهمة شاقة و متحتملش التأجيل..
"
222	"انفجرت مقهقهة رغما عنها و هى تتطلع اليه يغيب داخل السراىّ و قد غاب فى اثره قلبها و عقلها و روحها الذى تبعته حيث غاب..
"
223	"صرخات من هنا و صرخات من هناك و هرج و مرج عم ارجاء المشفى و ذاك الجمع الغفير يدخل من بوابة الاستقبال كل فوج حاملا امرأة تصرخ فى ألم طالبا نجدتها..
"
224	"كل امرأة منهما على وشك الوضع كانت تسنيم على جانب و بجوارها زوجها مهران و امه و ابيه و على الجانب الاخر كانت سندس و بجوارها زوجها باسل و امه و ابيه..
"
225	"دخلت سندس و تسنيم الى الاستقبال و منه الى غرف مخصصة استعداد لدخولهما غرفة العمليات للولادة..
"
226	"كان الوضع يعج بالفوضى و التشتت فزهرة تقف حائرة لا تعلم اين يمكنها التواجد!؟.. فى حجرة ابنتها سندس ام فى حجرة زوجة ولدها تسنيم.. و كذلك كانت سهام تقع فى نفس الحيرة اما عاصم و حسام فوقفا على أطراف الرواق يتابعا الوضع فى محاولة لعدم إظهار قلقهما كل على ابنته..
"
227	"اما مهران و باسل فحدث و لا حرج كان مهران يجلس للحظات ممسكا مسبحته محاولا التظاهر بالهدوء للحظات و الاستغراق فى الاستغفار الا انه ينتفض مع سماع صرخات تسنيم التى تدمى قلبه فينهض يزرع الرواق جيئة و ذهابا و يعاود الجلوس من جديد فى محاولة للهدوء الذى اصبح صعب المنال فى تلك اللحظات الحرجة..
"
228	"لكن باسل كان الأكثر تهورا كالعادة فقط صرخ فى طاقم التمريض و كذا الأطباء هاتفا:- أدوها حاچة تهديها.. ادوها حاچة تخفف الالم دِه.. اعملوا اى حاچة بدل ما انتوا واجفين كِده..
"
229	"هتف احد الأطباء لسهام مؤكدا:- مش هاينفع كده.. خروجوه بره عشان نعرف نشتغل و احنا هنقوم بالازم..
"
230	"حاولت سهام جذب ولدها خارج الغرفة فى محاولة لتهدئة أعصابه هاتفة فى تفهم:- اهدى يا باسل.. اهدى يا ولدى.. و الله لتجوم بالسلامة متجلجش..
"
231	"أفلت باسل ذراعه من بين كفى امه المتشبثين به ليندفع باتجاه الطبيب صارخا و هو يمسك بتلابيه:- عارف لو چرى لها حاچة هعمل فيك ايه !؟..
"
232	"صرخ الطبيب محاولا التحكم فى أعصابه:- لا حول و لا قوة الا بالله.. يا حضرة اهدى.. و الله هتقوم بالسلامة.. بس انت سبنى اشوف شغلى من فضلك..
"
233	"ترك باسل تلابيب الطبيب و زفر فى حنق و هو يتطلع لسندس التى ما زالت تتألم صارخة ليخرج مندفعا من الحجرة غير قادر على البقاء و هى بهذه الحالة التى لا يستطيع عمل اى شئ حيالها الا الدعاء..
"
234	"خرج يجلس خارج الغرفة منكس الرأس فى قلق و اضطراب يشعر ان الوقت لا يمضى كأنما عقارب الساعة تعانده..
"
235	"هرج و مرج من جديد لتندفع كلتاهما لغرفة العمليات فى انتظار و ترقب القادم..
"
236	"خرج الطبيب هاتفا:- مبروك ولد زى القمر.. يتربى ف عزكم..
"
237	"كان ذاك ولد باسل و سندس الذى زفر فى راحة مبتهلا الحمد لله يا رب.. الحمد لله..
"
238	"دقائق مرت قبل ان يخرج الطبيب الاخر مباركا:- الف مبروك.. عريس زى القمر..
"
239	"ليسجد مهران لله شكرًا و تنطلق الزغاريد من هنا و هناك من حنجرة سهام التى اصبحت جدة للمرة الاولى تصاحبها دموع الفرح من عيون زهرة التى اصبحت جدة هى الاخرى اما حسام و عاصم فقد وقف كل منهما يحيى الاخر فى سعادة مباركا ليهتف عاصم متذكرًا و هو يقهقه:- فااااكر.. كنه يوم ولادة حازم و تسبيح بالظبط..
"
240	"قهقه حسام بدوره:- صدجت يابو مهران.. بس انى مكنتش مچنون زى ولدى ربنا يهديه..
"
241	"قهقه عاصم:- صدجت.. الچنان دِه تبع سهام.. طول عمرك عاجل يابو باسل..
"
242	"ربت حسام على كتف عاصم ممتنا و هتف مشجعا:- تعال نطمن ع البنات.. و نشوفوا عيالهم.. ربنا يبارك لهم ف زرعتهم..
"
243	"هتف عاصم و هو يسير بمحازاته:- اللهم امين..
"
244	"كان يعلم انها كانت تحلم بزفاف يوافق أحلامها لكنه ابى عليها ذلك نظرا لتشدده فى بعض الامورورؤيته اخيها يرقص مع عروسه جعلته يود ان يسعدها و فكر فى وسيلة و وطد نفسه على تنفيذها و ما ان دخلا جناحهما حتى تركها تندفع للحمام لتبدل ملابسها ليحضر عدة العمل و يجهزها و قد خلع ملابسه بدوره مرتديا احدى جلابيبه التى ما استطاع الاستغناء عنها..
"
245	"خرجت متطلعة اليه فى تعجب فتلك المرة الاولى التى تراه فيها يرتدى جِلْبابا منذ زواجهما.. اقترب منها فى حب هامسا:- انى عارف انك كان نفسك نرجص ف فرحنا سلوو زى حازم و تسبيح بس انى مليش ف الحاچات دى و مبعرفش اعملها..بس عشان خاطرك هنرجص برضو..
"
246	"هتفت تصفق فى جزل:- صحيح يا حمزة.. هانرقص سلو اخيرا..
"
247	"تنحنح فى احراج هاتفا:- مش بالظبط يعنى.. بس اهو هنرجص برضك..
"
248	"هتفت مستفسرة:- ازاى !؟..
"
249	"اندفع لمشغل الاغانى و ضغط زر التشغيل ليهتف صوت الريس متقال منشدا:- اتفرچ ع الحلاوة.. حلاوة.. دى بلدى و نجاوة نجاوة..
"
250	"انفجرت مقهقهة و هى تراه يتمايل مادا ذراعه اليسرى لأعلى كعلامة تحية النازى لهتلر و واضعا كفه اليمنى اسفل باطه الأيسر يتأرجح فى نشوة على احدى قدميه بالتبادل مع القدم الاخرى..
"
251	"هتفت فى سعادة:- الله يا حمزة دى رقصة اورينتال.. احسن من السلو.
"
252	"و اندفعت مختفية لدقيقة ثم عادت متوشحة بملس اسود كان للجدة بخيتة يوما ما و استأذنتها فى احدى زياراتها للنجع لتحصل عليه.. مما دفع حمزة ليقهقه على مظهرها و هى تتعثر فيه حتى اصبحت بمحازاته و اخذت تتمايل على موسيقى المزمار الصادحة من مشغل الاغانى و هى تدفع بطرف الملس السفلى يميناً و يسارا فى سعادة..
"
253	"اقترب منها حمزة يجذبها بين ذراعيه هامسا فى عشق:- مبسوطة دلوجت!؟
"
254	"همست فى دلال:- طبعا مبسوطة.. كفاية انك عملت ده كله عشان تبسطنى يا حمزة..
"
255	"همس منحنيا ليصل لمسامعها:- انى اعمل اى حاچة ف الدنيا عشان أسعدك..
"
256	"شبت على أطراف أصابعها محاولة الوصول لمسامعه البعيدة عن شفتيها نظرا لفارق الطول الشاسع بينهما مما دفعه ليحيط خصرها بذراعه حاملا إياها مساعدا لتصل لمبتغاها هامسة:- بحبك قووى..
"
257	"اعتصر خصرها بذراعه الاخرى و غابت تماما فى حنايا احضانه و ما عادت راغبة فى الابتعاد عن دفء ذراعيه و حنان صدره..
"
258	"دخل حامد الى شقته متوقع ان يجد يونس الصغير يعيث فيها فسادا كعادته
"
259	"الا انه وجد السكون هو سيد الموقف فتنهد فى راحة و هو يتجه الى مصدر ذاك الصوت الشجى الذى يعشق..
"
260	"كان صوت شدو عائشة و هى تقف فى المطبخ تعد له طعام العشاء كعادتها و هى تتغنى بأحد روائع سيدة الغناء العربى ام كلثوم.. انت عمرى.
"
261	"قد ايه من عمرى قبلك راح و عدى يا حبيبى..قد ايه من عمرى راح
"
262	"ولا شاف القلب قبلك فرحة واحدة
"
263	"ولا ذاق في الدنيا غير طعم الجراح
"
264	"اندفع يونس يكمل معها فى سعادة و قد ابتسمت لمرأه:-
"
265	"ابتديت دلوقت بس أحب عمرى.
"
266	"ابتديت دلوقت اخاف لا العمر يجرى
"
267	"وضعت الاطباق على المائدة و مدت كفها تلتقط لقيمة صغيرة من ذاك الطعام الذى يفضله تضعه بفمه ليتذوقه مستطيبا فى استحسان لتبتسم هى فى فرحة لانه نال رضاه..
"
268	"دخلت للمطبخ من جديد ليتعقبها واقفا خلفها محتضنا إياها فى سعادة و فخر ضاما بطنها المنتفخ امامها هامسا:- هو الأخ اللى چوه دِه مش ناوى ينزل و لا ايه !؟..
"
269	"ابتسمت تحاول الاستدارة متطلعة الى عينيه متسائلة:- هو تاعبك ف حاچة!؟..
"
270	"اكد مشاكسا:- الصراحة اه.. طول چوووى.. عايزينه ياجى يتحط چنب اخوه عشان نلحج نچيبوا الثالث..
"
271	"انفجرت ضاحكة ثم هتفت متعجبة:- حامد !؟.. هو حد مداينك بالعيال دى!؟.. و لا هى طريحة ولازما تخلصها!؟..
"
272	"قهقه بدوره مؤكدا:- يا بتى دى نظرية علمية چاااامدة.. احنا نچيب العيال كلها مرة واحدة ورا بعضيها كِده و نديهم لأمى تربيهم و احنا نشوفوا حالنا بجى يا جمر..
"
273	"قهقهت من جديد هاتفة:- طردنا م البيت دِه هيبحى على يد امك لو عِملت اللى بتفكر فيه.. دِه يونس الصغير بيخليها تمسك السما بيدها..
"
274	"أدارها اليه يضمها فى شوق هاتفا:- بس اسمعى كلامى تكسبى..
"
275	"انتفضت متألمة و هو يضمه اليها فظن انه فعل ما يؤذيها فأبتعد مرتعبا يهمس فى قلق:- ايه فى !؟.. انتِ كويسة !؟.
"
276	"ابتسمت تطمئنه:- متجلجش.. دِه باينه ولدك سمع كلامك و هو كمان معجبوهوش فشغال تخبيط..
"
277	"هتف مؤكدا:- مش بجولك معطلنا..
"
278	"و مش عاچبه كمان..
"
279	"هزت ضحكاتها جسدها فى قوة على تعليقات زوجها العابس و امسكت ببطنها المنتفخة امامها و هى تنظر اليه فى دلال و تتركه خلفها لتحضر باقى الصحون ليتبدل حاله فى لحظات متعقبا إياها فى سعادة..
"
280	"دخل لشقته متسللا يتلمس اتجاه تلك الرائحة الرائعة التى لا تخطئها انفه..
"
281	"دخل للمطبخ متطلعا اليها فى سعادة و هى تقف توليه ظهرها و تترنم فى انسجام تام و هى تصنع شئ ما لا يدركه ناظره من موضعه..
"
282	"اقترب منها هامسا فى محبة:-وحشتينى..
"
283	"انتفضت صارخة مستديرة اليه و كل ذاك العجين الذى كان يملأ يدها تناثر بشكل عشوائى و طال وجهه و بدلته الميرى..لحظات صمت لاستيعاب الصدمة بعدها ما استطاعت الا الانفجار ضاحكة على مظهره الان و قد اضحى ملطخا ببقع العجين هنا و هناك.. ألتزم الصمت للحظات بدوره حتى انتهت من ضحكاتها و اخيرا هتف:- دى اخرة اللى يعمل فيها رومانسي..
"
284	"قهقهت تسبيح من جديد و هى تعاتبه:-انت مش هتنسى انك ظابط شوية و تبطل تتسحب كده و تفزعنى!؟..
"
285	"هتف فى غيظ و هو يتذوق العجين الذى وصل لشفته السفلى:- لا مش هبطل.. و اذا كان عجبك بقى..
"
286	"رفعت كتفها بلامبالاة و استدارت تكمل صنع صينية الكيك بعد ان وضعت صينية البسبوسة بالفرن هاتفة:- ع العموم... هتبطل غصب عنك.. مش على كيفك يعنى.. و الا الأخ او الأخت اللى جاى ف السكة هيتسرعوا و تبجى انت السبب..
"
287	"تنبه لكلماتها و استغرقه الامر للحظات حتى هتف فى صدمة و هو يديرها اليه فى حرص متطلعا اليها حتى يتأكد انها لا تُمارس ألاعيبها عليه:- انتِ بتتكلمى جد يا تسبيح!؟.. اصل انا عارف هزارك..
"
288	"عبست مدعية الحنق هاتفة:- ادك انا و لا من مستواك عشان اهذر معاك..
"
289	"ابتسم متسائلا ف شك:- تسليح !؟..
"
290	"هتفت فى نفاذ صبر:- طب اعمله ايه ده عشان يصدج !؟.. طب ده انا قمت اعمل صينية بسبوسة مخصوص لان نفسى راحت لها و واضح كده و الله اعلم ان اللى چاى طالع مبسبس زى ابوه..
"
291	"تقدم اليها حازم فى سعادة هامسا و هو يجذبها لأحضانه فى رفق:- و الله ما مصدقك لحد دلوقتى..
"
292	"قهقهت تمد كفها تزيل العجين الذى لايزل عالقا بوجهه:- كلها تسعة شهور يا حضرة الظابط و ان مجالكش عيل يطلع عينك هو و امه متبجاش تصدجنى تانى..
"
293	"قهقه فى سعادة و هو يضمها لصدره منتشيا...
"
294	"اندفع حسام بن نبيل الى داخل المطار يحمل حقيبة ندى زوجة ابيه و التى اصبحت بمثابة امه بعد لقائهما منذ عدة أشهر.. توطدت العلاقة بينهما سريعا فقد وجد فيها حنان الام المفتقد و وجدت فيه ذاك الطفل الذى تمنت أنجابه من نبيل لكن إرادة الله كانت خلاف ذلك فكان هو العوض من الله على صبرها و احتسابها..
"
295	"لكنها رغم كل شئ قد شعرت بالحنين لمصر و لأهلها فقررت العودة لزيارتهم على امل الرجوع من جديد الى فرنسا و الى ولدها الذى ما عادت قادرة على الابتعاد عنه.. كما ان زيارتها لمصر تحمل غرضا اخر فهناك أهله الذين لا يعلم احدهم بوجود حسام من الاساس و نصيبه من ميراث ابيه غير محدد بالتأكيد فقررت النزول لمصر لأخبار اهل نبيل بحقيقة وجود بن له يحمل اسمه و يحق له ان يرثه..
"
296	"ودعها حسام فى حزن و خرج من المطار يشعر بالوحدة من جديد و ما ان هم بالمرور من البوابة الخارجية حتى سمع صوت تنبيه شديد بلغة مصرية خالصة يصرخ:- حاسب..
"
297	"لم يكن يدرك ما يجب عليه ان يتجنبه الا عندما اصطدم به بالفعل و سقط ارضا لتسقط فوقه عدد من الحقائب..
"
298	"هتف صوت انثوى رقيق بالعربية و يبدو انه من ذعرها نسيت التحدث بالفرنسية.. انها صاحبة العربة ذات الارجل التى تحمل ذاك الكم الضخم من الحقائب و التى كانت تدفعهم و بجوارها على ما يبدو امها و لم تستطع ان تتحكم فى العربة فأصطدمت به:- انت كويس !؟..
"
299	"اخرج رأسه من بين تل الحقائب التى كانت تغمره و عدل من منظاره الطبى الذى لحسن الحظ لم يُكسر او يُفقد فى ظل هذه الفوضى..
"
300	"نهض فى تثاقل يعدل من هندامه لتبادره بالسؤال من جديد:- انت كويس !؟.. تذكرت انها تتحدث بالعربية فظنت انه لهذا لا يجيب عليها لعدم فهمه إياها فتحدثت بفرنسية رشيقة تسأل من جديد عن حاله..
"
301	"هتف هو اخيرا بعربية صريحة مازحا:- ايوه يا ستى و الله العظيم كويس..
"
302	"هتفت فى دهشة:- عربى !؟.. حضرتك بتتكلم عربى !؟..
"
303	"اتسعت ابتسامته:- ايوه يا آنسة.. انا مصرى كمان..زى حضرتك بالظبط و مد كفه ملقيا التحية:- دكتور حسام نبيل التهامى.. محاضر بالسربون..
"
304	"ابتسمت الفتاة فى سعادة و هى تنظر لأمها كأنما فُتحت لها طاقة القدر هاتفة تعرف عن نفسها:- نهلة مختار السداوى.. طالبة دراسات عليا بالسربون..
"
305	"ابتسم حسام مرحبا:- نورتوا فرنسا.. وواضح اننا هنتقابل كتير من هنا و رايح بس يا رب من غير حوادث او خساير..
"
306	"ابتسمت نهلة فى سعادة و شكرت الله فى سرها انه بعث لها ذاك الشاب الذى بالتأكيد سيكون له دور كبير فى حياتها فى الفترة القادمة طوال أقامتها فى فرنسا..او.. ربما بعدها..
"
307	"هتف بها حمزة معنفاً و هو يراها تترنح على ذاك الحذاء ذو الكعب العال و الذى تأبى التخلى عن ارتدائه رغم حملها:- يا هدير احنا مش جولنا بلاها الكعوب العالية دى لحد ما تولدى !؟.. انت محتاچة حاجة مريحة ف رچلك و عشان لا قدر الله ما تتكعبليش فيها بتجلك ده..
"
308	"هتفت هدير محتجة:- لااا.. مش هبطل ألبس كعب و أتخلى عن اناقتى.. حمل او غير حمل هفضل ألبسه برضو..
"
309	"هتف حمزة و هو يراها تندفع صاعدة الدرج فى تهور غير عابئة ببطنها المنتفخة امامها:- يعنى برضك مفيش فايدة!؟..مبتسمعيش الكلام..
"
310	"طيب يا بت عمى..
"
311	"اندفع خلفها و حملها عنوة لتهتف صارخة:- بتعمل ايه يا حمزة !؟.. نزلنى بليز..
"
312	"اجلسها على اقرب مقعد و انحنى يجذب الحذاء من قدميها و يكسر كعبه العال فى عنف..
"
313	"هتفت هدير فى غيظ:- كده يا حمزة.. دى شوز سينييه..
"
314	"حملها من جديد ناهضا بها صاعدا بها الدرج دون عناء حتى مع حملها و ثقلها المتزايد ليهمس بالقرب من اذنيها مشاكسا:- خافى بجى على جزمك السينييه و ابجى ألبسيهم تانى يا بت الحاچ زكريا..
"
315	"تعلقت برقبته فى دلال هامسة:- هلبسهم يا ميزو و كسرهم براحتك طالما بعد كل مرة هاتشيلنى لحد اوضتنا كده.. يا واد عمى..
"
316	"اضطرب لهمسها بالقرب من مسامعه ليهمس متسائلا:- انت هتولدى امتى يا هدير !؟..
"
317	"رفعت اصبعى الوسطى و السبابة امام ناظريه و هو يخطو لداخل الردهة الطويلة المفضية لجناحهما ليهمس بفرح :- أسبوعين !؟..
"
318	"انفجرت ضاحكة لتهمس مغيظة اياه:- لااا.. شهرين..
"
319	"توقف امام باب حجرتهما هاتفا:- طب افتحى الباب.. و ربنا يعدى الشهرين دول على خير..
"
320	"دفعت الباب و هى تقهقه على حال زوجها الذى بات هاجسه الاول و الاخير هو حملها و خوفه على تداعيات الحمل و تأثيره على صحتها نظرا لضاءلة حجمها.. هى لا تعان شيئا و اكد الطبيب ذلك مرارا و تكرارا.. لكن هو لا يترك لها فرصة تهنأ فيها بأى نشاط من وجهة نظره قد يؤثر عليها بالسلب.. لقد اصبح مهووس كليا.. يعاملها كأنها دمية قابلة للكسر بسهولة.. و كم يسعدها ذلك.. فما اروع الدلال على يديه.!
"
321	"وضعها على الفراش و ذهب يحضر بعض الأغراض من خزانة ملابسه فقررت مشاغبته لتهتف صارخة بإسمه:- حمزاااااا...
"
322	"اندفع بإتجاهها فى ذعر ملقيا ما كان بيده كيفما اتفق و هتف فى قلق:- ايه فى!؟.. انتِ بخير !؟..
"
323	"انفجرت ضاحكة على حاله و هى تربت على وجنته مهدئة:- انا كويسة يا بيبى.. بس حبيت اقولك.. بحبك..
"
324	"جز على اسنانه فى غيظ هامسا:- هدييييير..
"
325	"و تنفس فى عمق محاولا ممارسة ضبط النفس و اخيرا هتف فى لهجة تقريرية:- بصى يا بت الناس لو متعشمة ف اخوات للمحروس اللى چاى..أحب أبلغك ان بعد اللى بتعمليه فيا احسن لك تفجدى الأمل ف الموضوع ده نهائى..
"
326	"انفجرت هدير ضاحكة حتى دمعت عيناها مما استرعى انتباهه لبراءة ضحكاتها فهمس مقتربا منها:- على فكرة.. و انا كمان بحبك..
"
327	"هتفت مقلدة لهجته الصعيدية و هى تتعلق برقبته:- عن چد يا واد عمى!؟..
"
328	"ابتسم وهو على يقين انه يعشقها بكل ذرة بكيانه:- عن چد يا غالية..
"
329	"اندفعت لأحضانه فى سعادة غير مصدقة ان ذاك الأسد الجسور الذى كانت تهابه دوما و تسعى للهرب منه.. اصبحت لا تجد الحنان و لا الدفء إلا بين ذراعيه..
"
330	"هتف ماجد مازحا و هو يدخل لغرفتهما فى عقبها تاركا خلفه كل ذاك الصخب و الموسيقى متطلعا اليها:- استنى اعمل لك زى الأفلام.. اخيرا بقينا لوحدنا يا حياتى..
"
331	"قهقت ضاحكة و لم تعقب ليستطرد و هو يجلس على طرف الفراش فى انهكاك مادا قدميه أمامه امرا بلهجة مازحة :- تعالى يا بت هنا و اخلعيلى رجلى..
"
332	"حاولت ان تدارى تلك الابتسامة التى تعافر للقفز إلى شفتيها لشعورها بالسعادة لذاك المطلب فهو ابدا ما كان يدع احد يدخل عليه غرفته الا و هو يضع طرفه الصناعي.. انحنت تستند على ركبتيها و قد انتشر فستانها حولها كبتلات زهرة ندية.. تاه فى محياها و مظهرها الآسرو هى تجتهد فى تنفيذ مطلبه ليستطرد هو مستمرا فى تقمص دور سى السيد ساخرا:- و اغسلى الرجل اللى هتخلعيها دى ف مية و ملح..
"
333	"ما عادت قادرة على قهر ضحكاتها فجلجلت قهقهاتها و هى تجذب القدم الصناعي لتنخلع عن جسده لتسقط للخلف ليقهقه بدوره و يمد كفه مدعيا مساعدتها و ما ان وضعت كفها باحضان كفه السمراء حتى جذبها هو بدوره الى احضانه هامسا:- بزمتك شوفتى جوز مريح كده.. بدل ما تجيبى المية بالملح و تتعبى نفسك بيديكى رجله تغسليها..
"
334	"اضطربت و ما عادت قادرة حتى على الضحك و هو يضمها اليه بهذه الطريقة المتملكة و هى تقريبا جالسة فى حجره..
"
335	"شاكسها من جديد هامسا بالقرب من مسامعها:- برضو مش عاوزة تتعلمى ضرب النار!؟..
"
336	"ازدردت ريقها هامسة تحاول مجاراة مزاحه:- هى الحرب هتجوم خلاص!؟..
"
337	"هتف صارخا و مؤكدا و هو يجذبها لسطح الفراش جواره:- اهى قامت اهى و ضرب النار اشتغل.. خديلك ساتر بقى..
"
338	"رنت ضحكاتها و هو يخبئها بين ذراعيه حتى يكون سترها و أمانها و حربها و سلمها و سلامها..
"
1	"اندفع بطرقات المشفى يحاول ان يبدو طبيعيا لكنه بدا متوترا رغما عنه و هو يسأل هنا و هناك عن حجرتها.. لا يعرف ما بها و لا ما دهاها.. كل ما يعرفه هو نحيب امها الملتاع على ابنتها و هى تتحدث بكلمات غير مفهومة لا تجعله يدرك وضعها و لا ماهية حالتها.. و اخيرا ها هو يرى زوجة عمه على مقربة امام احد الأبواب تقف فى اضطراب و قلق.. أشفق عليها و اندفع يحاول ان يطمئنها رغم انه بالفعل من يحتاج لمن يطمئنه و يهدئ من روعه فقد قضى طوال طريق القدوم اليهما فى توتر تزداد وتيرته مع كل لحظة تأخير عنهما..
"
2	"هتف فى لهفة و هو يطالع محيا زينة الشاحب ذعرا:- خير !؟.. ايه فى يا مرت عمى!؟.. هدير مالها !؟..
"
3	"هتفت زينة و هى تتشبث به فى نحيب مضطرب و هى تترنح إرهاقًا:- مش عارفة يا حمزة.. مش عارفة!؟.. اهو الدكاترة عندها م الصبح و محدش خرج يطمنى.. دى وقعت من طولها من غير مقدمات..بس هو فين زكريا!؟.. مجاش معاك و لا ايه !؟..
"
4	"هتف حمزة مهدئا لها و هو يرى حالتها المذعورة قلقا على حال ابنتها الوحيدة و تأكد بعد سؤالها عن عمه انها لم تدرك بعد خبر اسر حازم و ما يعانيه عمه من جراء تلك المصيبة التى ما كانت لا على بال و لا خاطر:- اهدى يا مرت عمى و هاتبجى تمام باذن الله.. متجلجيش..و انا مجلتش لعمى.. محبتش اخضه على هدير.. جلت اچى انا و ابجى اطمنه لما نعرف ايه فى..
"
5	"هتفت زينة من جديد و كأنها لم تسمعه:- انا اللى غلطانة.. انا ازاى مخدتش بالى انها بتدبل قدامى !؟.. الفترة الاخيرة و بالظبط من ساعة ما انت قررت ترجع النجع عشان تكتب كتابك و هى مش طبيعية..
"
6	"ازدرد ريقه بصعوبة و ازدادت ضربات قلبه اضطرابا للحقائق التى تصبها زوجة عمه على مسامعه.. استطردت فى ذهول و هو يتابع فى هدوء ظاهرى:- تخيل.. دى فسخت خطوبتها و مقلتش لحد و عرفت بالصدفة لما خطيبها كلمنى عشان ادخل اصلح بينهم..
"
7	"لقد علم خبر إنهاء خطبتها فى المكالمة الهاتفية لكنه لم يستوعبه لتلك اللحظة و تساءل لما فعلت ذلك !؟.. و زاغت نظراته و كأنها أشارة ما بعد ما حدث فى اثناء عقد قرانه..تعالت شهقات زوجة عمه فأخرجته من شروده و هى تهتف من بينها مؤنبة نفسها:- انا ازاى مخدتش بالى!؟.. ازاى!؟..
"
8	"ربت حمزة على كتفها محاولا مواساتها و جذبها فى حنو لتجلس على احد المقاعد المتراصة امام الغرفة و فى مقابلة بابها و الذى فُتح فجأة لينتفض كلاهما متأهبين لمعرفة أسباب ما يحدث لهدير.. كانت زينة هى الأسبق والتى اندفعت تسأل فى لهفة عن حال ابنتها:- خير يا دكتور.. فى ايه!؟..
"
9	"هتف احد الأطباء و الذى يبدو انه كبيرهم:- ان شاء الله خير متقلقيش.. بنت حضرتك عندها صدمة عصبية شديدة نتيجة ضغط عصبى اتعرضت له ف الفترة اللى فاتت.. هى هاتفضل شوية معانا تحت الملاحظة و باذن الله تتحسن.. بس نبعد عنها اى اشخاص غير مرغوب فى رؤيتهم بالنسبة لها و اى اخبار ممكن تحزنها او تضايقها.
"
10	"نكس حمزة رأسه مشفقا على حال زينة و هدير عندما تعلم كلتاهما ما حدث لحازم و قرر عدم أبلاغهما و ابلاغ عمه عاصم بما يحدث حتى يكون على علم بسبب سفره المفاجئ و خاصة فى ظل ظروف حادث حازم و الذى لا يعرف كيف انتهى به الحال و تضرع بقلب واجف ان تكون النجاة من نصيب بن عمه الوحيد..
"
11	"هتف الطبيب من جديد لزينة:- حضرتك يا ريت تيجى معانا محتاجين منك شوية معلومات هتساعدنا اكيد فى علاج الحالة..
"
12	"اندفعت زينة خلف الطبيب و تركت حمزة يجلس وحيدا امام غرفة هدير و التى تطلع لبابها فى وجل لا يعلم ماذا دهاه.. انه يشعر فى قراراة نفسه انه سبب ما حدث للمسكينة التى ترقد بالداخل.. انه يشعر بكل خلجة من خلجات نفسه بذلك.. لكنه ابدا لم يقصد.. هو فقط حاول ان يبتعد حتى ينفذ وعده و يقطع اى سبيل لأمور ليست فى الحسبان..
"
13	"انه بالتأكيد لا يستطيع ان ينكر انها وحدها هى من استطاعت تحريك ذاك الحجر الصوان النابض بين أضلعه و المسمى مجازا قلب.. هى وحدها من جعلته يدرك ان حمزة يمتلك فؤاداً قادر على المحبة و بسخاء و هو الذى اعتقد انه سيعيش عمره كله و ربما يموت دون ان يدرك ما معنى كلمة عشق و لن يتعرف على مدلول لها بحياته لكن تلك البريئة بنظراتها التى تقطر سذاجة و بأسئلتها التى تعج بفضول محبب دفعته دفعا لحافة الهاوية و طلبت منه ان يقفز و عندما فعل دون تردد تلقفته هى غير قادرة على إطلاقه بعيدا من جديد و ما عاد هو نفسه قادرًا على الابتعاد..
"
14	"مرر أصابعه متخللة شعره فى حركة تنذر عن التوتر و اضطراب الفكر و هو يتطلع شاردا فيما يحدث مدركا تماما رغم ذلك التيه على محياه انه ترك عقد قرانه معلقا و رحل فى لمح البصر ما ان علم بمرضها و هذا يعنى الكثير يا حمزة..اكد لنفسه فى إيماءة رأس و تنهد فى راحة عندما تذكر ما سمعه من تسبيح و اعترافها بحب حازم.. و اخيرا حمد الله فى سره فمن يدرى اين خيره من شره !؟.
"
15	"و أيقن ان هناك حكمة ما فيما حدث.. و تأكد ان تسبيح لا تصلح زوجة له و انه بالفعل كاد يظلمها اذا ما مضى فى اتمام هذا الزواج.. لابد ان يحلها من هذا الرابط الذى يخنقها و يكبل قلبها تجاه من تعشق.. و تضرع من جديد ليعود حازم سالما من اجل عمه المفطور قلبه على ولده و من اجل تسبيح التى يتمنى لها ان تجد من يسعدها حقا و يعوضها بعض من ألمها جراء حادثتها القديمة و التى كان دوما ما يستشعر مسؤليته عنها و كان يفكر ان ارتباطه بها هو افضل تكفير عن ذاك الذنب لكنه أيقن متأخرا ان تعويض تسبيح الحقيقى هو فى الزواج ممن تحب لانها بالفعل تستحق رجل يعشقها بحق و يسعدها و هو لن يتوان عن تنفيذ ذلك..
"
16	"انتفض من مكانه كالإعصار عندما رأى ذاك الاحمق خطيب هدير السابق و المدعو عمر يقترب فى رعونة باتجاه غرفة هدير و دون اى حياء يُذكر يندفع لفتح الباب.. جذبه حمزة من قميصه فى قوة ليترك عمر مقبض الباب قبل فتحه و يستدير متطلعا لحمزة الذى ابتدره متسائلا فى غيظ:- واخد ف وشك و رايح على فين سعادتك !؟..
"
17	"هتف عمر فى تأفف:- داخل ل ديرو.. عندك مانع !؟..
"
18	"امسك حمزة بتلابيب عمر فى حنق بالغ هاتفا بالقرب من احد أذنيه بصوت كالفحيح يشعر برغبة فى قتله و هو يسمعه يدللها بهذا الشكل القمئ فى جرأة:- ايوه عندى مليون مانع.. و اسمها الانسة هدير.. لان على حد علمى هى فسخت خطوبتها بيك و مبجاش ليك حاچة عنديها و لو حتى عايز حاچة كلامك من هنا و رايح معاى انا.. سامعنى!؟..
"
19	"هتف حمزة بتحذيره الاخير لعمر صارخا و هو يدفع به بعيدا حتى ان الاخير اختل توازنه و سقط فى اضطراب.. لكنه نهض مسرعا من جديد يهتف فى رعونة:- انا مش هاخد اذن منك و لا من حد.. انا لما أحب اشوف هدير هدخل و أشوفها غصب عن عينك انت و اللى يتشدد لك..
"
20	"و بدأ هذا الأحمق عمر فى الصراخ و الهتاف بأسم هدير رغبة فى السماح له برؤيتها مما دفع حمزة ليندفع نحوه صارخا فى غضب اعمى:- هو البعيد مبيفهمش.. متنطجش اسمها على لسانك.. و غور من هنا..
"
21	"و كال حمزة لعمر ضربة بقبضة حديدية جعلت الاخير يترنح و سقط يعوى متألما و هنا تجمعت بعض الممرضات و ظهر الأمن اخيرا ليُدفع بعمر خارج المشفى بعد سماع شهادة الشهود التى اكدت ان عمر من كان يحاول التهجم و الدخول عنوة لغرفة هدير الممنوع عنها الزيارة بالفعل الا بأمر الطبيب..
"
22	"رفرفت هدير بعينيها فى وهن متطلعة حولها لاتدرك اين تكون.. تناهى لمسامعها صوت يناديها.. و رفرف قبلها بين جنباتها لانها استمعت لصوته بالمثل.. هل حمزة هنا !؟.. لابد و انها تهزى فكيف يكون و هو بالتأكيد الان بين الأهل المهنئين له و لعروسه على عقد قرانهما!؟.. شعرت بغصة ما بحلقها و نغرة بقلبها..
"
23	"لقد انتهى الامر و ما عاد لها.. اصبح ملكا لامرأة سواها.. سال الدموع السخين على وجنتيها فى صمت موجع الا ان صوت الهتاف ما زال يتناهى لمسامعها و مازال صوت حمزة يصلها بقوته و جبروته و حنانه و دفئه.. مازال رغم البعد يدثرها بالامان حتى ولو كان طيفا تتوهمه..
"
24	"لكن رغبة مُلحة دفعتها لتنهض فى تثاقل تتحرك بوهن بإتجاه الباب تستكشف ما يحدث..
"
25	"انفض الجمع و جلس حمزة من جديد امام الحجرة و ما ان عاود التطلع لبابها الا و شهق فى صدمة عندما رأى باب الغرفة يُشرع ببطء لتقف هدير على أعتابه شاحبة فى وهن أورث قلبه الوجع حزنا على حالها.
"
26	"كانت تتطلع اليه فى سعادة غير مصدقة انه هنا.. تقدمت خطوة مترنحة لا تحيد بنظراتها عنه و قد نهض هو من فرط ذهوله لمرأها غير قادر على الإتيان برد فعل سوى التطلع لمحياها الذى ما كان يعلم انه يفتقده بهذا الشوق حد اللانهاية حتى رأها تلك اللحظة و أقر انه ما عاد قادرًا على المكابرة و معاندة قلبه و انه لن يستطع الابتعاد من جديد حتى و لو حاول ذلك..انه يعشقها بحق..
"
27	"تطلع اليها ولهًا و هى تمد كفها المرتعش تحاول الوصول لتلامس ملامح وجهه لتدرك انها لا تهزى الا انه كان بعيدا عن موضعها عدة خطوات بالفعل حاولت التحرك تجاهه من جديد الا ان قدميها خانتاها و شعرت بالدوار يكتنف رأسها بشدة واخيرا سقطت غائبة عن الوعى ليتلقفها بين ذراعيه و ابتسامة على شفتيها هامسة بحروف اسمه الذى تعشق.. حمزة
"
28	"نهض من فراشه مترنحا كعادته صباحا حتى يشرب كوب شايه ليبدأ مزاجه فى الانضباط.. فتح باب حجرته و هتف:- شيماء..اعمليلى كباية شااااى..
"
29	"يبدو انها لم تسمعه.. و كيف تفعل و هى تفتح المذياع بذاك الصوت المرتفع.. اندفع للمطبخ فى غيظ موبخا إياها حتى تخفض الصوت و تحضر له الشاى فرأسه يكاد يتحطم ألما من جراء الصداع الذى يسكنه.. فقلة النوم تفعل به الافاعيل و كيف لا و هو يغفو عند الفجر يوما مسهدا يفكر فى تلك التى تحتل حياته و تقلبها رأسا على عقب.. لقد عدم الراحة منذ ادرك وجودها بهذه الحياة و كانت سببا دائم لصداع أبدى لم ينتهى و ها هو يعانى بعض منه جراء السهر مفكرا فى محياها الذى يعشق و لا حيلة له فى ذلك..
"
30	"وصل عند عتبة المطبخ ليقف مبهوتا يفتح عينيه فى صدمة و فيه فى بلاهة و هو يتطلع لتلك التى تتمايل بكل اغراء على أنغام تلك الاغنية المبهجة الصادحة من قلب المذياع و تردد كلماتها فى سعادة بالغة و بصوت شقى مس شغاف قلبه حتى كاد يظن ان تلك الكلمات قد كُتبت خصيصا لأجله..
"
31	"تاه فى محياها للحظات و هى نفسها لم تدرك انه هاهنا يقف يتطلع اليها فى وله الا عندما جذب نفسه عنوة من أتون المشهد النارى ذاك هاتفا فيها مدعيا الغضب و هو يندفع مغلقا المذياع فى عنف:- بقالى ساعة بنادى.. بس هاتسمعى ازاى و انت فاتحة الاغانى بالصوت الحيانى من غير خشا و لا دم و ناسية ان عندنا وفاة ف البيت.. خلاص.. اتنسى..!؟
"
32	"انتفضت شيماء مذعورة و لم تنبس بحرف للحظة.. و اخيرا همست معتذرة:- انا مقصدش.. معلش.. اصل..
"
33	"هتف صارخا يخرج كل ما يعتمل بصدره من مشاعر مكبوتة يسقطها على ثورته:- معلش ايه و زفت ايه.. انت معندكيش دم و لا احساس..
"
34	"و اندفع كالمجنون ممسكا بذراعيها يهزها فى شدة:- نسيتى نادر.. نادر اللى كان مبيحملش الهوا عليكِ.. نادر اللى راح قبل ما..
"
35	"وعند هذه النقطة صمت و لم يُكمل و دفعها بعيدا و هو يتنفس فى تتابع رهيب يدل على اشتعال جحيمه الداخلى و الذى يحرقه و لا يستطيع البوح..
"
36	"اندفع خارجا من المطبخ كالاعصار وألقى بجسده على اقرب مقعد و وضع رأسه الموجوع الذى يكاد ينفجر بين كفيه و ساد الصمت للحظات بينهما قطعتها هى بصوت إغلاق باب حجرتها و سماعه لصوت نحيبها من الداخل رغم محاولتها وأده..
"
37	"تنهد فى ندم لما فعله و زفر فى قوة و نهض فى تثاقل متوجها لحجرته ليغلق بابها خلفه بعنف كالمعتاد..
"
38	"كانت تجلس على مصلاها تتضرع الى الله فى خشوع لعله يستجيب لدعاء قلبها المسكون ألما و النابض وجعا..
"
39	"هى لا تعلم ما يحدث له تلك اللحظة و لا تدرى من الاساس ان كان على قيد الحياة ام.. و لم تستطع استكمال الخاطر فبكت بدموع تعبر عن مدى قهرها و حيرتها.. متى أحبته بهذا الشكل !؟.. متى توغل عشقه بقلبها بهذا العمق !؟..
"
40	"ان روحها تستشعره رغم البعد بشكل أورثها رغبة فى العزلة العجيبة حتى تظل هائمة حيث تستشعر قربه الذى تشتاقه حد الوجع.. هى تشعر فى قرارة نفسها انه حى يُرزق.. انه عائد بعون الله.. لكن لم لا يوجد خبر يطمئن قلبها الملهوف على سلامته و ليكن ما يكون بعدها..
"
41	"رفعت أكفها للسماء فى تضرع هامسة:- ياااارب..
"
42	"ساد الصمت للحظات و اخيرا انتفضت على انفراج باب غرفتها بهذا الشكل العنيف و دخول تسنيم الصاروخي ذاك و الغير معتاد من اختها العاقلة الرزينة و التى دفعت نفسها لتجلس ارضا مشاكسة:- هاتى البشارة..
"
43	"تطلعت تسبيح اليها بعيون زائغة و قد ادركت انها تحمل خبرا عن حازم فلم تنطق حرفا بل شهقت باكية تتطلع لتسنيم التى رق قلبها لأختها فأومأت برأسها ايجابا تؤكد ظنها و جذبتها بين ذراعيها رابتة على ظهرها فى حنو هامسة لها من بين شهقات تسبيح:- الحمد لله يا حبيبتى.. هو بخير.. و الله بخير.. كلهم سافروا على مصر يحصلوه لانه أتنقل المستشفى.. ربنا يتم شفاه على خير..
"
44	"رفعت تسبيح رأسها من احضان اختها هامسة و دموعها تغرق وجهها:- يعنى هو كويس.. طب ليه مستشفى!؟.. اوعى تكونى بتضحكى عليا!؟..
"
45	"ربتت تسنيم على كتفها مهدئة:- ابدا و الله.. اللى سمعته من مهران اول ما چاه الخبر انه طبعا تعبان.. دوول كام يوم ف الچبل بين المچرمين دوول.. الله اعلم كانوا بيعملوا معاه ايه... و استحمل ايه !؟..لكن الحمد لله انه رچع بالسلامة..وهيبجى تمام بإذن الله..
"
46	"همست تسبيح و هى تمسح الدموع عن وجهها:- يااارب..
"
47	"لتبتهل تسنيم بدورها:- ياارب..
"
48	"لا يعلم منذ لقائه الاخير بها و من بعد ما سمعه من ثريا و ذاك الخاطر لا ينفك يغادر فكره حتى اطار النوم من عينيه لينهض مندفعا حيث مكتبه القديم فى ذاك البيت الذى كان يسكنه و ابيه منذ سنين خلت.. ثلاث ساعات مرت و هو ينقب بين الاوراق هنا و هناك حتى عثر اخيرا على ملف قديم باهت اللون مهترئ الاوراق وضعه امامه يتفحصه.. يتذكر ان كل الاوراق فى مكتبه القديم ذاك قد فحصها جيدا من قبل و ما وجد ذاك الملف يومها..
"
49	"فتح الملف فى حرص خوفا على الاوراق القابلة للتلف و تحتاج للتعامل معها بحذر شَديد.. تطلع لتلك الوثائق الصفراء اللون الباهتة.. كانت شهادة ميلاد والده و بعض العقود لبعض الأراضى و العقارات القديمة و التى ما عاد يملكها من الاساس و اخيرا عقد زواج.. اعتقد انه لأبيه و امه او بالأدق زوجة ابيه والتى ربته كأبنها..رحمهما الله..و الموضوع اسمها بشهادة ميلاده بديلا عن اسم امه الأصلية.. لكن ما ان تطلع لأسم المرأة حتى شهق فى صدمة..
"
50	"ظل ينظر الى الورقة فى ذهول..الى خانة اسم الزوجة.. سيدة حسنين الحاوى.. و الى تاريخ عقد القران انه تقريبا قبل مولده بتسعة اشهر كاملة.. انها هى لا محالة.. كان يستشعر ذلك و كأن هناك رابط خفى بينهما..
"
51	"دمعت عيناه و هو يضع على سطح المكتب قبالته عقد زواج ابيه بسيدة تلك المجذوبة التى دوما ما يصطدم بها ما ان تطأ أقدامه النجع و كأن القدر يأبى ان يجعله ينتقم من الهوارية لأمر واحد فقط بل الان اصبح الدين مضاعفا.. فهذه المرأة ليست الا امه و التى يحلم بها كل ليلة منذ انتزعوه من بين ذراعيها و التى يسمع صوتها يناديه فى صرخة وجع تجعله ينتفض مستيقظا كل صباح.. و التى سيرد لها حقها كما سيرد حق ابيه.. و سيفعل..
"
52	"تطلع الجميع لجسده المسجى من خلف زجاج غرفة العناية الفائقة.. كانوا جميعهم فى ترقب للأطباء و حركتهم الدؤبة بالداخل و فى انتظار خروجهم..كاد زكريا يفقد وعيه هلعا عندما جاءه الخبر اليقين اخيرا و اتصل به احد قيادات وزارة الداخلية و المختص بمتابعة حادث حازم ليخبره انهم بفضل الله و جهود الوزارة قد عثروا على حازم بداخل احد الكهوف الجبلية بعد ان تم تضييق الحصار على الجماعة الإرهابية التى كانت تتخذه رهينة و استطاعوا انقاذه حيّا..
"
53	"و تم نقله لمستشفى الشرطة بالقاهرة لتلقى العلاج المناسب و الإشراف على حالته الصحية..
"
54	"هرع الجميع من النجع الى القاهرة و وصلوا لغرفة العناية الفائقة حيث يرونه الان و لكن لم يقف احد بعد على مدى حالته الصحية..
"
55	"بكى زكريا بصمت و ربت عاصم على كتفه مؤازرا فقد شعر بوجعه كأب و قد تذكر ما كانت عليه حاله فى مشهد مماثل يوم ان جاءه خبر إصابة ماجد.. يا له مش شعور لا يوصف بالعجز و التيه و انت ترى فلذة كبدك أمامك تكاد تفقده و لا تستطيع ان تحرك ساكنا لإنقاذه و لا تملك الا الدعاء و التضرع راجيا من الله نجاته..
"
56	"خرج بعض الأطباء اخيرا ليندفع الجميع محاوطا اياهم فبادرهم زكريا متسائلا فى لهفة:- ايه الأخبار يا داكتور !؟.. طمنا..
"
57	"ربت الطبيب على كتفه مطمئنا:- الحمد لله.. سيادة النقيب بنيته قوية و هايقدر يعدى الأزمة دى على خير..متقلقش.. الأيام اللى قضاها هناك كانت صعبة و المجرمين عذبوه جامد بس الحمد لله احنا قمنا بالازم و باذن الله هيكون بخير.. اطمن..
"
58	"هتف عاصم بدوره:- يعنى هو تمام يا داكتور!؟..
"
59	"اكد الطبيب:- اه و الله بخير.. بس عايز فترة راحة و جراحه تلتأم و هايبقى زى الفل..
"
60	"هلل عاصم:- طب الحمد لله.. الف حمد و شكر ليك يا رب..
"
61	"هتف زكريا مؤكدا و هو يتطلع لجسد ولده المسجى و تلك الضمادات التى تحيط بصدره و رأسه و الأسلاك الممتدة منه للأجهزة الطبية:- الحمد لله..وربنا يتمم شفاه على خير..
"
62	"هتف الجميع عاصم و باسل و مهران و حمزة الذى لحق بهم ما ان علم بالخبر مؤمنين على دعاء زكريا فى تضرع..
"
63	"ثلاثة ايّام قاهرة.. ثلاث ليال ما لمح محياها حتى و هذا كثير على قدرة احتماله.. هو يعلم انه اخطأ فى حقها و انه يستحق ذاك الاعتكاف الذى تتخذه وسيلة لتأديبه و يالها من وسيلة !.. لقد أيقن انه ما عاد قادرًا على الاستغناء عنها فى حياته حتى و لو كانت سبب كل العذابات التى يعانى..انه يريدها بكل طريقة و اى طريقة ممكنة و بأى وسيلة و كل وسيلة يمكن ان تجعله يصل اليها.. الى قلبها.. انه لا يريدها لترد جميل.. انه يريدها لانها تحبه..
"
64	"دخل للشقة و كالعادة منذ تلك الحادثة يرى طعام عشائه معد مسبقا على المائدة و هى بداخل غرفتها تغلق بابها.. حتى افطارهما المشترك مع ابيه و امه ما عادت تنزل لتحضيره معها و تركت لأمه هذه المهمة..
"
65	"حاول الجلوس على المائدة يدعى اللامبالاة و عدم الاكتراث و مد كفه يتناول احد الأرغفة ليشرع فى تناول طعامه.. بالفعل وضع اول لقيمة فى فمه ليغض بها.. ما استطاع حتى تذوق الطعام دونها.. كاد يهتف صارخا يناديها.. ايتها الحمقاء بالداخل اخرجى و تعالى فهاهنا يقبع رجلا ما عاد قادرًا على تذوق الحياة دونك.. لكن هيهات ان يفعل.. لذا لزم الصمت و ابتلع كبريائه بجرعة ماء هى كل ما تناوله من على تلك المائدة العامرة.. و نهض فى تباطؤ لعلها تفتح الباب او حتى تخرج لحمل الاطباق.. لكنها لم تفعل..
"
66	"دخل غرفته و هوى على الفراش يقظا غير قادر على الخلود للنوم دون ان يراها و لو كلفه ذلك سهر الليل بطوله
"
67	"أرهف السمع لعلها تخرج لقضاء اى امر فمن غير المعقول ان تحبس نفسها فى غرفتها كل هذا الوقت..
"
68	"مر الوقت حادًّا كسكين و بطئ كليل المظلوم.. حتى اخيرا ألتقطت أذناه حركة ما بالخارج.. فأنتفض من موضعه مندفعا تجاه الباب و ما ان فتحه حتى تصنع الهدوء و هو يخرج من الغرفة بشكل اعتيادى فى سبيله للحمام الذى ما ان وصله حتى كانت هى تخرج لتوها منه..
"
69	"مرت جواره كأنها لا تراه و ما حتى رفعت ناظريها تجاهه كأنما هو هواء تطلع اليها يشبع ناظره الجائع الى محياها و الصائم عنه لثلاث ليال عجاف.. و ما ان ادرك انها فى سبيلها للأختفاء من جديد خلف باب حجرتها حتى هتف مناديا:- شيماء..
"
70	"وقفت دون ان تستدير لتواجهه منتظرة اوامره دون ان تنبس بحرف واحد ليستطرد هو متعللا كالعادة:- عندى صداع شديد و عايز كباية شاى..
"
71	"عادت القهقرى للمطبخ تنفذ فى آلية ما طلبه منها ليدخل المطبخ خلفها فى هدوء و يمد كفه للمذياع مشغلا اياه هامسا:- مش هاتفتحيه تسمعى زى عادتك!؟..
"
72	"صدح المذياع بأغانيه المعتادة لتمد هى كفها تغلقه ليسود الصمت للحظات قبل ان تمد كفها بكوب الشاى تسلمه اياه و هى لاتزل متمسكة بصمتها فى
"
73	"بسالة كادت تخرجه عن طوره..
"
74	"رفع كفه فى ضيق يستلم كوبه الذى ما كان يشتهيه من الاساس و إنما كان مجرد حجة ليجعلها تظل بقربه اكثر وقت ممكن فأصطدمت كفه بالكوب ليسقط بعض من محتواه على كفها فتترك الكوب ليسقط ارضا محطما بينهما.. انتفض هو جاذبا إياها فى سرعة بإتجاه صنبور المياه لعله يهدئ من آلام الحريق التى لحقت بكفها و هى تبكى فى صمت أورثه الشعور بالذنب ألف ضعف عن السابق..
"
75	"جذبها خلفه من جديد و هى مستسلمة لقيادته و اجلسها على احد المقاعد و ذهب يبحث عن احد الدهانات التى يعالج بها حريق بشرتها.. و ما ان وجد حتى عاد لينحنى مقابلا لها و بدأ فى فرد الدهان على وجه كفها المصاب.. تطلع اليها من جديد و الى وجهها الباكى كأوجه الاطفال فلان قلبه لها و أشفق عليها من شدته التى تتحملها و ما اشتكت..
"
76	"همس فى نبرات معتذرة:- انتِ لسه زعلانة !؟..
"
77	"جذبت كفها من بين كفيه فى هوادة و لم تنبس بحرف ليستطرد بنفس النبرة
"
78	"المعتذرة:- طب حقك عليا.. متزعليش.. كنت تعبان و مصدع ساعتها..
"
79	"همست باكية:- انا مش زعلانة و لا عمرى هزعل منك بعد كل اللى عملته معايا و عشانى..شعر بالضيق من كلماتها فما زالت على اعتقادها انه يفعل ما يفعله شهامة.. استطردت هى و هو على صمته الثائر ذاك:- انا بس صعبت عليا نفسى عشان انت بتحاسبنى على حاجة مليش يد فيها..
"
80	"اومأ برأسه متفهما و قد ظن انها تقصد وفاة نادر فهو لا يعلم انها قرأت خطاب اخيه و تدرك تماما لما يعاملها بهذا الشكل..و لما يعافها كزوجة و ينأى بنفسه عنها لشعوره بالذنب انه نالها دون اخيه الشهيد الذى رحل و هو يحبها بالمثل..
"
81	"و الأدهى من ذلك كله انه لا يدرك انها تهواه و ترغبه كزوج لها.. و يعتقد ان مشاعرها تجاهه و صفحها و غفرانها شدته و قسوته فى معاملتها ناتج عن شعورها بالامتنان تجاه ما قدمه لها بعد حادثة الاعتداء عليها..
"
82	"و اخيرا الزواج منها رغبة فى سترها..
"
83	"نهض مبتعدا عن مجال تأثيرها هاتفا محاولا إنهاء الحديث:- يعنى خلاص صافى يا لبن!؟..
"
84	"لم يكن بمقدورها ان تقول كل ما يعتمل بداخلها لذا اثرت الصمت لبرهة ثم هتفت بدورها مبتسمة:- حليب يا قشطة..
"
85	"عاد مقتربا اليها..كان يتطلع اليها كالمسحور بعد تلك الابتسامة التى اذابته حرفيا و بلا وعى منه مد كفه يتلمس خدها فى حنو.. جذبها فجأة نحو صدره لتشهق و هى تجد نفسها مغروسة و معتصرة بين ذراعيه..
"
86	"كان هو فى تيه تام مأخوذ بها و هى قابعة هاهنا بأحضانه حيث تمنى دوما
"
87	"و بدون وعى منها همست هى بإسمه فى عشق.. ليستعيد فجأة تعقله و يبتعد عنها كالملسوع..
"
88	"ساد الصمت بينهما للحظات صمت قاهرو كل منهما يتطلع لمحيا الاخر فى صدمة و ذهول يتمنى لو يبوح لصاحبه بما يعتمل بصدره لذاك الذى يقف على اعتاب قلبه ينتظر الاذن بالدخول و هو لا يعلم انه قابع بالداخل بالفعل منذ امد بعيد و قد غلّقت أبواب القلب بعد دخوله دون غيره من البشر..
"
89	"انتفض ناصر مندفعا لخارج الشقة..
"
90	"تطلعت هى لمكان خروجه للحظات و نهضت بدورها و اغلقت باب حجرتها خلفها و قد انتابتها حالة غريبة من اختلاط المشاعر.. تبكى لا ألم حرق كفها بل ألم حريق اخر شب فى جوفها رغبة فى وصال قلب اعتقدت ان لا امل فيه ابدااا..تبكى فرحة ان ذاك الطود الأعظم بدأ فى الاهتزاز و انه قريبا سيعلن الاستسلام و لن يكون بمقدوره الا الاعتراف بان لا قوة له على البعاد ثانية..و هى لن تجعله يفكر حتى فى البعاد ما حيت..
"
91	"طرق باب دارهم عدة مرات حتى طلت سمية من خلف الباب مرحبة فى سعادة:- كيفك يا ماچد يا ولدى!؟.. تعال اتفضل..
"
92	"هتف ماجد بابتسامة دبلوماسية على شفتيه:- تسلمى يا عمتى.. بس استعجلى ايمان عشان اتاخرنا.. انا برن عليها ع التليفون مبتردش..
"
93	"هتفت سمية:- ايمان تعبانة شوية.. يمكن متروحيش النهاردة.. انا داخلة اسألها تانى..
"
94	"وقف فى نفاذ صبر و تمنى لو يندفع الى حجرة تلك الصلبة الرأس ليلقنها درسا فى الطاعة فمنذ البارحة و هى لا تعيره اهتماما و لا ترد على سؤالا له حزنا على العريس المفقود..
"
95	"ظهرت اخيرا خلف امها التى تنحت مبتعدة لتقف هى قبالته فى كبرياء هاتفة:- خير يا واد خالى!؟..
"
96	"هتف جازا على اسنانه:- ايه !؟.. لسه فترة الحداد ع العريس الضائع مخلصتش !؟..
"
97	"نظرت اليه شذرا فى غيظ و هتفت:- انا مش رايحة الچامعة النهاردة.. مش انت چاى عشان كِده !؟...
"
98	"اشتغل غيظا بدوره و هتف:- روحى ألبسى انا مستنيكِ.. ياللاه بلاش دلع..عندنا محاضرات مهمة..
"
99	"هتفت بعناد:- ما چلنا مش هروح..
"
100	"هتف بعناد مماثل و لهجة متوعدة:- عارفة لو مرحتيش تلبسى دلوقتى عشان تروحى معايا هعمل ايه !؟..
"
101	"هتفت متحفزة:- هتعمل ايه !؟..
"
102	"ابتسم مجيبا و هو يراها بهذا التحفزالممتع:- مش هروح انا كمان..
"
103	"قهقهت رغما عنها و هتفت تستفزه:- طب و العرسان اللى مضايجينك!؟..
"
104	"هتف يغيظها بدوره:- هو عريس واحد على فكرة.. حالا خليتهم عرسان!؟..
"
105	"قهقهت من جديد ليرقص قلبه بين ضلوعه فى سعادة و هتفت مؤكدة:- ادينى خمس دقايق بالعدد هلبس و احصلك..
"
106	"استدار متوجها للعربة ينتظرها بها هاتفا مدعيا الشدة:- ستات متجيش الا بالعين الحمرا..
"
107	"تعالت ضحكاتها و هى تغلق خلفه الباب مندفعة ترتدى ملابسها لتلحق بذاك الذى ما عادت تتخيل حياتها دون وجوده بها..
"
108	"دخل مهران للسراىّ عائدا من القاهرة بعد الاطمئنان على حازم ليجد زهرة و تسنيم تتسامرتان.. توجه الى مجلسهما ملقيا التحية:- السلام عليكم.
"
109	"هتفت كلتاهما فى حبور لعودته سالما:- و عليكم السلام و رحمة الله..
"
110	"و استطردت زهرة:- حازم كويس يا مهران!؟.. شوفتوه يعنى !؟.. هو تمام..
"
111	"اكد مهران:- اه الحمد لله.. هو لسه ف العناية.. بس الدكاترة جالوا انه هيتحسن عن جريب.. ادعوله بتمام الشفا..
"
112	"هتفت كلتاهما:- اللهم امين..
"
113	"هم بالنهوض صاعدا حجرته للراحة الا ان تسنيم نهضت مسرعة بدورها متسائلة:- أحضر لك حاچة تاكلها..
"
114	"تطلع اليها فى سعادة هامسا:- يا ريت..
"
115	"سألت بابتسامة و هى تمربه فى اتجاه المطبخ:- تحب اعمل لك ايه!؟..
"
116	"همس بالقرب منها:- اى حاچة من يدك هاتبجى شهد..
"
117	"تخضب وجهها بحمرة قانية كعادتها و تطلع هو الى ذاك الوجه الصبوح الذى يعشق للحظات حتى غابت عنه مندفعة باتجاه المطبخ..
"
118	"كانت زهرة تتابع المشهد من مسافة ليست بالبعيدة تحاول ان تدعى انها منشغلة ببعض الامور على جوالها و ابتسمت فى حبور عندما استشعرت ان الامور بدأت تأخذ مجراها الطبيعى بين ولدها البكر و زوجه و التى اعتقدت لفترة ليست بالبعيدة انها ليست على ما يرام و لا كما يفترض ان تكون بين زوجين فى بداية زواجهما..
"
119	"انشرح صدرها و ابتهل قلبها ليديم الله عليهما السعادة..و يرزقهما راحة البال...
"
120	"كان يسير باتجاه دارها يقدم رجل و يؤخر الاخرى.. و رأسه يضج بالأسئلة.. هل ستقبله !؟.. هل سترضاه زوجا لها !؟.. و ها قد وصل
"
121	"لعشة الخوص التى أعادوا بنائها من جديد بعد الحريق الاخير..
"
122	"توقف فجأة عندما وجد يونس اخوها يجلس بداخل العشة يدخن الارجيلة
"
123	"فألقى السلام و جلس قبالته عندما دعاه يونس بترحاب و مودة.. ساد الصمت بينهما لبرهة و اخيرا استجمع ماهر شجاعته و هتف:- يا حاچ يونس.. أنى طالب منك طلب !؟..
"
124	"هتف يونس مرحبا:- يا سلام.. انت مش تطلب.. انت تأمر يا واد الغاليين.. كفاية وجفتك معانا ليلة الحريج..
"
125	"ابتسم ماهر:- انى معملتش حاچة.. ربنا اللى ستر بفضله..
"
126	"و استطرد متنحنحا فى حرج:- انى بس طالب.. يعنى.. لو مفيش مانع.. يد اختك..
"
127	"تطلع يونس اليه متعجبا:- هداية !؟..
"
128	"هتف ماهر:- دِه لو مكنش عنديك و لا عنديها مانع..
"
129	"ابتسم يونس:- و نمانعوا ليه!؟.. انت سيد الرچالة.. بس هى توافج و الف مبروك..
"
130	"انتفض ماهر فرحا:- يعنى افهم من كِده انك موافج!؟..
"
131	"قهقه يونس مؤكدا:- ايوه موافج.. بس بشرط موافجتها هى.. هى الاساس..
"
132	"همدت فرحة ماهر و جلس مستكينا و لم ينبس بحرف فتطلع اليه يونس و قد ادرك ما بقلبه تجاه اخته فتبسم فى فرحة و ربت على كتفه مطمئنا و همس:- لو فى نصيب و ربك رايد هتكون ليك بإذن الله.. انى هسألها و هيوصلك الرد ف اجرب وجت.. جول يا رب..
"
133	"ابتسم ماهر و هتف:- يااارب..
"
134	"و نهض مستأذنا و هو يتطلع الى خصاص نافذتها العزيزة التى يتمنى ان يقبع تحتها النهار بطوله لعله ينل منها نظرة رضا تسعد قلبه الذى يئن وجعا فى بعادها و يرنو الطرف للحظة الى محياها الذى افتقده منذ اخر مرة إلتقاها عند باب المسجد بالصدفة فأسقطت خافقه بين قدميه شوقا و رغبة فى الوصال..
"
135	"و بدأ يسأل نفسه من جديد و هو يرنو بطرف لحظه لنافذتها.. هل ستقبل !؟.
"
136	"دخل شقته فى هدوء ليدرك انها بالمطبخ كعادتها فى وقت كهذا تحضر طعام الغذاء.. اقترب فى هدوء و قد جذبه ذاك الشدو الهامس الذى ما ان تجلت نبراته الحانية حتى اهتز فؤاده طربا له..
"
137	"كانت تهمس بأغنية لشادية بذاك الصوت الرخيم ذو الشجن.. وقف كالمشدوه مأخوذا كليا بها..
"
138	"اخيرا تنبهت عائشة لوجوده فأنتفضت متطلعة اليه فى غيظ هاتفة بنبرة مؤنبة:- الناس تدخل تسلم مش تتسحب زى الحرامية كِده..
"
139	"لم يرد بل دخل للمطبخ ووقف جوارها و همس بصوت متحشرج لازال متأثرا بشدوها الذى ملأ اركان روحه:- انى هساعدك..
"
140	"هتفت تقر بدورها:- مش محتاچة مساعدة من حد.. لما اخلص غداك هياجيك لحد عيندك..
"
141	"همس مؤنبا:- اه.. عشان أكله لوحدى زى كل يوم..
"
142	"تطلعت اليه فى غضب مكبوت و تجاهلته تماما ليندفع ممسكا بسكين و يبدأ فى تقطيع بعض الخضروات لتجهيز طبق من السلطة..
"
143	"ساد الصمت بينهما و كل منهما يحاول تجاهل رفيقه.. لكن للقلوب رأى اخر يخالف رأى أصحابها..
"
144	"فلقد انتفض قلبها ذعرا مندفعا اليه عندما صرخ متوجعا عندما جرح إصبعه بذاك السكين الحاد و هو شارد يتطلع اليها..
"
145	"هتفت و هو تمسك بكفه النازف:- سويت ايه بحالك !؟.. ما جلت لك بلاش..
"
146	"وضع كفه اسفل الماء الجارى لتندفع هى بدورها تحضر بعض القطن الطبى و مطهر..
"
147	"طهرت جرحه و هو يتطلع اليها بمشاعر مختلطة مزيج من محبة وليدة و سعادة غامرة و ندم جارف و حسرة موجعة..
"
148	"سحب كفه من بين كفيها الشافيتين هامسا و هو يتطلع لعمق عينيها:- ربنا بياخد لك حجك منى ف كل دجيجة..
"
149	"شهقت متطلعة اليه وهو يعترف بتلك النبرة الموجوعة ليستطرد بنفس النبرة
"
150	"و شعور الذنب يطفو جليا على محياه الأسمر الذى تعشق:- سامحينى..
"
151	"نهض فى هدوء و اتجه لغرفته و اغلق بابها خلفه تاركا إياها مصدومة من اعترافه تتنازعها مشاعر عاشقة و كرامة مهدرة.. و هى بينهما تتمزق فى وجع..
"
152	"بحثت ثريا عن امها نجاة داخل السراىّ و لم تجدها كعادتها فقررت البحث عنها بالحديقة الخلفية حيث ذاك الباب الاخر للسراىّ و الذى لا يُفتح الا نادرا.. تطلعت من موضعها حيث وصلت لتجد امها بالفعل تقف من خلف البوابة الحديدية التى اعتلتها النباتات المتسلقة فأخفت جزء كبير من معالمها تتحدث الى شخص ما لا تره من موضعها كادت ان تناديها الا ان ان امها جلست القرفصاء بجوار البوابة مما استرعى انتباه ثريا لتقترب بغية التعرف على ماهية الشخص الذى تكلمه امها..
"
153	"و اخيرا اتضحت لها الصورة كاملة لتظهر سيدة تلك المرأة المجذوبة التى تمر دوما بالسراىّ حيث ان عشتها الخوص التى تعيش بها من بعد ما عادت من رحلتها المجهولة التى لا يدرى احد بالنجع عن تفاصيلها الا النذر القليل.. تذكرت ثريا حديثها مع الحاجة فضيلة و ان امها نجاة كانت صديقة مقربة منها يوما قبل كل ما حدث لها و ربما تعلم ما لا يعلمه احد..فقررت معرفة الحقيقة و معرفة سر اهتمام سيد العجيب بتلك المرأة..
"
154	"اقتربت فى بطء و هدوء تستمع لأمها و هى تحادث سيدة بصوت ملئ بالحسرة هامسة:- ليه بس كِده يا سيدة!؟.. ليه سمعتى كلامه المعسول و خلاكِ تچرى وراه.. ما لنا احنا و مال الناس دوول.. مكنوش من توبنا يا خية.. شوفتى وصلوكِ لفين يا غالية!؟..
"
155	"كانت نجاة امها تقريبا تحادث نفسها و سيدة فى واد اخر تغيب فى صحن الطعام الذى جلبته لها امها كما هى العادة و الذى تناولته سيدة فى نهم شَديد ينم عن جوع وصل لذروته يدل على انها لم تتناول طعاما منذ ايّام..
"
156	"همست سيدة و فمها مملوء بالطعام:- عايزة فلوس.. هاتى فلوس.. عايزة يكون معايا فلوس كَتييير عشان محدش يخده منى..
"
157	"هتفت نجاة مستفسرة:- هو ايه دِه اللى يخدوه !؟.. و مين دوول اللى خدوه من اساسه !؟..
"
158	"لم تجبها سيدة كالعادة فتنهدت نجاة تهمس لنفسها و هى تتطلع فى شفقة لصديقة عمرها التى كانت زهرة ندية فى يوم ما و أحرقتها نار الهوارية لانها اقتربت اكثر من اللازم.. اقتربت فوق الحد المسموح لأمثالها.. لم تحظ واحدة بحظ كحظ كسبانة صديقتهما الثالثة التى خدمتها الظروف بظهور زكريا و تركه إياها مع امه لتربى ولدها..
"
159	"اما انتِ يا مسكينة فلا يعلم بحالك احد منهم.. لا يعلم بسرك الا انا.. حتى كسبانة نفسها لا تدرى فدوما كنتُ انا المقربة لكلتاكما.. كان سر كل واحدة منكما معى.. انا وحدى تحمل اعباء حفظها و عدم البوح بها لمخلوق.. انا وحدى أتعذب لأجلك لأنى اعلم اين يكون حقك و من اى فرد فى الهوارية يجب القصاص لما لحق بكِ..
"
160	"نهضت نجاة وتركت سيدة تنهى طعامها و ما ان همت بدخول دارها حتى ظهرت ثريا هامسة:- مش هتجوليلى برضك ايه سر الست دى معاكِ !؟..
"
161	"انتفضت نجاة فى ذعر و عندما ادركت وجود ابنتها هتفت فى عتاب:- وااه يا ثريا.. كِده يا بتى.. ضرعتينى.. كنت هروح فيها..
"
162	"احتضنت ثريا امها فى محبة هاتفة:- بعد الشر عنك يا چميل.. بس برضك مش هسيبك الا لما تجوليلى.. ايه حكايتك مع سيدة بالظبط!؟.. دى مش اول مرة اشوفك معاها.. و كمان بتجعدى و تتحدتى معاها كنها فهماكِ وواعية للى بتجوليه..
"
163	"هتفت نجاة محاولة التهرب من ابنتها التى تعلم انها وضعت الامر فى رأسها و انتهى و لن تتركها الا و قد علمت كل ما تريد:- كنك فايجة و رايجة و انى مش فاضية لك.. روحى شوفيلك حاچة عدلة اعمليها.. روحى.
"
164	"ابتسمت ثريا و هى تعلم ان امها تعلم علم اليقين انها لن ترحل حتى تنال ما ترغب فى معرفته فتطلعت اليها بنظرة واثقة كأنها تقول لها انت تعلمى انى لن افعل.. فالافضل اعترفى حتى أريحك.. و كانت نجاة من نوع الأشخاص الذين يرضخون بسرعة و يعترفون تحت اقل ضغط ممكن فتنهدت فى قلة حيلة و هى تجلس على طرف الأريكة هاتفة فى نفاذ صبر:- عايزة تعرفى ايه بس !؟...غلبانة و بندوها اللى فيه النصيب.. أيه فيها دى !؟..
"
165	"هتفت ثريا فى فضول:- سيدة دى ليها جصة و لازما اعرفها.. انا سمعاكى بتجوليلها مكنش المفروض تسمع له و تروح وياه.. مين دِه !؟..
"
166	"انتفضت نجاة هاتفة فى اضطراب:- مبلاش السيرة دى يا بتى !؟.. ليه بس نجلب المواچع!؟.. كل حاچة راحت لحالها..
"
167	"هتفت ثريا من جديد و الفضول يتأكلها حتى تعلم ما حدث بالماضى:- عشان خاطرى يا نچاة.. ياللاه حكى.. و مش هجول لحد..
"
168	"جلست نجاة من جديد و تطلعت امامها فى سكون مقلق و اخيرا همست:- سيدة طول عمرها جمر.. كانت حلوة جووى و عارفة انها حلوة و الرچالة كلهم وراها بالمشوار.. عيونهم مكنتش بتفوتها لا ف روحة و لا ف چاية و هى كانت بت عم حسنين الحاوى اللى شغال ف المولد اللى بره النچع..طول عمرها تجول انى مش هجع الا واجفة و هتچوز بن باشا.. چمالى ده خسارة ف راچل اجل من بيه.. كنّا انى و كسبانة نتريج عليها و نجول لها هاياجى منين البيه يا فجرية!؟.. بصى على كدك..
"
169	"و فچأة راحت من النچع.. و ما بين يوم و ليلة محدش وعيلها لا هى و لا ابوها الحاوى.. محدش خد ف باله.. الا انى.. انى الوحيدة اللى كنت اعرف هى راحت فين..
"
170	"هتفت ثريا تستحث امها فى لهفة:- راحت فين !؟..
"
171	"هتفت نجاة بحسرة:- راحت وياه هى و ابوها.. راحت مصر.. اتچوزها هناك..هى جتنى ليلتها و سلمت عليّ و جالت لى انها رايحة مصر مع ابوها و معاه.. جلت لها بلاها الروحة دى.. حاسة ان مش هاياجى من وراها خير ابدا.. بس هى مسمعتنيش..
"
172	"هتفت ثريا من جديد فى ضيق و نفاذ صبر:- برضك معرفتش مين دِه اللى راحت معاه !؟.. حد نعرفه!؟..
"
173	"هتفت نجاة:- و مين ميعرفهوش..!؟.
"
174	"الله يرحمه.. ميچوزش عليه الا الرحمة بجى.. بس انتِ متوعيش عليه.. مات جبل ما ربنا يرزجنى بيكِ..
"
175	"هتفت ثريا بغيظ:- ايوه.. يعنى هو مين دِه برضك!؟..
"
176	"همست نجاة و كأنها لا ترغب فى نطق الاسم من الاساس:- سليم الهوارى..
"
177	"انتفضت ثريا فى ذعر هاتفة فى صدمة:- بتجولى مين !؟...
"
1	"كانت المرة الثالثة على أقصى تقدير التى تراه فيها من هذا القرب فدوما ما كانت تطالعه من البعيد و لا قبل لها لتقترب منه او حتى تلقى التحية فى اعتيادية فوجيب قلبها لمرأه ما كان سامحا لها بذلك.. لكن فى تلك اللحظة هى تراه و بينهما مسافة لا تتجاوز المتر الواحد و لكنه منكس الرأس على غير عادته و كأنه مهزوم فى معركته مع الحياة و هو الذى كان يسير دوما فى شموخ ملكى يجعل قلبها يترنح تيها و عشقا..
"
2	"اندفعت تفتح ضلفتى باب حجرته التى ساعدت فى تجهيزها مع امه زهرة بعد مجيئها للسراىّ بعد سفر أمها و اخيها ماهر للحج منذ يومين حتى تسمح بمرور كرسيه المدولب لداخلها تدفعه امه فى سعادة مغموسة بشجن تحاول مداراته فى طيات نبرات صوتها الذى تحاول تغليفه بالمرح هاتفة و هم بقلب الغرفة:- أيه رأيك يا ماجد!؟.. جهزنا لك الاوضة دى و فتحنا ليها باب ع الجنينة الورانية عشان لو حابب تخرج تشم هوا شوية او حتى تقعد فى أوضة القراية.. ده لو حبيت يعنى..
"
3	"هز رأسه فى لامبالاة و كأن الامر لا يعنيه..لمحت ايمان نظرات زهرة المتحسرة و دموعها التى تترقرق بمقلتيها فهتفت فى محاولة لجذب انتباهه و التخفيف عنها فى نفس ذات الوقت:- بص كمان يا حضرة الملازم.. عملنا لك ركن فيه شوية أدوات رياضية تسليك..
"
4	"و اشارت لركن ما بعيد داخل الغرفة ما كان لاحظه بالفعل و خاصة مع عصابة عينه اليمنى التى تحصر عنه رؤية هذا الجزء من الغرفة لكنه تطلع اليه بنفس اللامبالاة و هتف فى حنق:- انا مش حضرة الملازم.. و لو ضرورى ألقاب يبقى كفاية استاذ.
"
5	"انحدرت الدموع على وجنتى زهرة فى صمت بينما نظرت اليه ايمان فى ثبات عجيب على الرغم من دقات قلبها المضطربة و هتفت فى
"
6	"ثقة:- اى كان اللقب اللى عايزنى أناديك بيه.. انت لسه ماچد.. و هاتفضل ماچد.. انت اللى بتدى للقب جيمة مش هو اللى بيديك الجيمة يا واد عمى..
"
7	"و همت بالاندفاع لخارج حجرته الا انه هتف يستوقفها متعجبا و هو لا يراها بشكل جيد نتيجة لتلك العصابة المحكمة على عينه اليمنى و التي اخبره الطبيب انه سيزيلها قريبا:- مش ايمان اللى بتتكلم برضو !؟..
"
8	"توقفت و استدارت نصف استدارة تتطلع اليه هاتفة فى عزم:- ايوه هى يا واد خالى.
"
9	"انتفض ماجد و كأنه يراها للمرة الاولى و تطلع اليها فى اضطراب و قد تذكر انها اخر من نطق مؤمن بأسمه موصيا اياه عليها.. و تذكر الان فقط ما دار بينهما من حوار كان يشملها.. قال مؤمن انها عنيدة و رأسها يابس كالحجر الصوان و عزيمتها لا تلين.. كان يعتقد انه يغال فى وصف اخته لمحبته المفرطة لها لكنه يراها الان و نظرة التحدى التى تطل من عينيها يزاحمها حزنها على فراق اخيها تؤكد ان كل كلمة قالها مؤمن كانت فى محلها و ربما اكثر.. و تذكر وعده الاخير لمؤمن قبل ان يبدأ صوت الانفجارات بثوان.. بانه سيتزوجها..
"
10	"كان وعدا مازحا لا يعد وعدا من الاساس الا انه شعر بشكل ما انه مسؤول عنها تجاه روح مؤمن.. لقد رأها مرتين فقط كانت فيهما أشبه بحمل وديع مذعور لا ينطق حتى ظن ان طبعها الطفولى ذاك و بكائها عند رؤيته لم يتغير لكنه كان مخطئ تماما في ظنه و ما يراه الان منها يؤكد ذلك.. و يؤكد كل ما وصفه بها مؤمن من صفات مما دفعه ليهتف فى ثبات:- كنتِ اخر حد نطق مؤمن بأسمه.. بيقولك ذاكرى كويس عايز مجموع كبير و..
"
11	"لم تمهله ليكمل بل اندفعت الدموع من عينيها حيث غلب فيهما حزنها على اخيها عند ذكره تحديها و اندفعت خارج الغرفة ما ان سمعت بوصية اخيها الغالى على قلبها..
"
12	"تمالكت زهرة نفسها و لم تشأ ذرف المزيد من دموعها بمجهود جبار هامسة بصوت متحشرج:- تحب أساعدك تتمدد ع السرير شوية يا حبيبى لحد ما نحضر الغدا!؟.. و لا تخرج للجنينة شوية!؟..
"
13	"هتف ماجد بصوت ثلجى:- سيبينى يا ماما انا هتصرف زى ما أحب متشغليش نفسك بيا..
"
14	"تنهدت زهرة فى ألم هامسة:- حاضر.. انا هروح ااكد ع الغدا يجهز و انت خد راحتك زى ما تحب..
"
15	"وربتت على كتفه و اندفعت خارج الغرفة مهرولة تدارى دموع كبتتها فى صعوبة و اخيرا انحدرت فما عاد لها القدرة على حبسها و الا اختنقت بها.
"
16	"اما هو.. فقد تحرك بكرسيه المدولب فى اتجاه الباب الذى يفضى للحديقة الخلفية و فتحه دافعا اياه للخارج يتنسم فى شهيق عميق ذاك الهواء الذى اندفع منه كأنما يريد ان يتأكد انه لايزل حيّا رغم كل ما كان و لكن هل هناك اختبار ما يستطيع القيام به ليدرك ان روحه مازالت حية هى الاخرى و ليس جسده فقط!؟..
"
17	"هتف سيد العشماوي في سعادة عندما طالعه محيا حمزة في غرفة الاجتماعات الخاصة بشركته و جلسا يتبادلا الأحاديث عن مشروعهما المشترك و بعض المشروعات الأخرى و في ظل النقاش هتف حمزة مؤكدا:- طب خلاص يا باشمهندس.. الشحنة دى علينا.. هچيبها بأسمى و عمى زكريا ليه حبايب كَتير ف الميناء تخلصها لنا جوام..
"
18	"مد سيد كفه محييا:- برافو.. كده تمام قوى.. انا كنت قلقان ان الشحنة دى تتأخر بسبب ركنها ف الميناء.. ربنا يسهل و تيجى عشان نخلص شغلنا بقى..
"
19	"هتف حمزة في حماس:- متجلجش.. الشحنة بأسمى و هروح بنفسى اخلصها م الچمارك.. و هتكون موچودة ف اجرب فرصة عشان ميبجاش في تأخير ف المشروع..
"
20	"و نهض حمزة هاتفا و هو يمد كفه بالسلام يلقى التحية قبل مغادرته:-اشوفك على خير بجى يا باشمهندس..
"
21	"انى مش هنزل النچع جبل ما استلم الشحنة دى.. لو حبيت انت تروح..اسبجنى و شوف الأحوال ايه..
"
22	"اشوفك على خير..
"
23	"ابتسم سيد في دبلوماسية هاتفا و هو يصافح حمزة:- بإذن الله يا باشمهندس.. هنزل البلد قريب.. اهو اشوف اخر الاخبار..
"
24	"اومأ حمزة برأسه إيجابا و غادر و سيد يودعه بإبتسامة عجيبة تحمل بين طياتها الكثير..
"
25	"هتف بها من الاعلى صارخا باسمها و هو يعلم انها قادرة بعض الشئ على مغادرة امه و لو قليلا بعد ان بدأت صحتها ف التحسن:- يا شيماء..
"
26	"اندفعت تجيبه فى هدوء مطأطئة الرأس:- نعم..
"
27	"امرها مشيرا اليها:- اطلعى اعمليلى كباية شاى.. الصداع هيفجر دماغى..
"
28	"همست من موضعها بالأسفل:- طب انزل اعملهولك هنا..
"
29	"زمجر فى غضب:- بقولك اطلعى اعمليه.. هو انا هتحايل عليكِ..
"
30	"صعدت الدرجات فى تؤدة بروح منكسرة و عزيمة خائرة فمنذ كلماته التى أوجعتها و جرحت قلبها و هى لا تقو على التطلع اليه.. انها تشعر بالوجع يتجدد كلما تطلعت لمحياه العابس و تشعر بالذنب تجاهه يكبلها بسلاسل من قهر دامٍ لا تستطيع منه فكاكاً..
"
31	"افسح لها الطريق عندما وصلت لعتبة الشقة و تطلع اليها فى حنو بالغ يعاكس تماما تكشيرته المعتادة.. كان يعلم انها تعانى من كلماته الجارحة التى ألقاها بلا وعى منه..
"
32	"توجهت للمطبخ و هتف هو:- بسرعة عشان مستعجل.. فى زبون جايلى الورشة كمان شوية..
"
33	"اومأت فى طاعة و لم تنبس بحرف ودلفت للمطبخ تمد كفها تلتقط إبريق الشاى لتملأه بالماء الا انها سمعت صوت شئ ما يرن بالداخل..
"
34	"تطلعت بداخله فى تعجب و مدت أصابعها الصغيرة تلتقط ذاك الشئ المعدنى من قاع الإبريق و تخرجه متطلعة اليه فى انبهار من جمال صنعه.. كانت تعشق الخواتم لحد كبير و ما تراه الان هو أروعها على الإطلاق..
"
35	"انتفضت عندما جاءها صوت إغلاق الباب لتتأكد انه خرج مندفعا ليلحق بميعاده المزعوم بالورشة و قد ادركت انه ما دعاها الى هنا الا ليعطيها هذا الخاتم.. فهل كان يصالحها !؟..
"
36	"هل كان يعتذر بطريقته عما بدر منه فى حقها !؟.. ابتسمت للخاطر فى سعادة و هى تشعر انها غفرت له ما تقدم من ذنبه.. و على استعداد لغفران المزيد غير قادرة على ادراك السبب الذى يجعلها تتحمل مزاجه العكر دوما.. و عزت ذلك الي جميله الذى يطوق رقبتها.. فهل تراها صادقة فى ادعائها!؟..
"
37	"هتف سيد في حنق و هو يضغط اذرار هاتفه محاولا الاتصال بذلك الرقم عدة مرات لكن لا فائدة.. فألقى بجواله جانبا على مكتبه في ضيق هاتفا:- راح فين البنى آدم ده!؟.. بتصل ليه بيه و مش بيرد!؟.. ده كان هو اللى على طول قارفنى اتصالات..
"
38	"تنهد في حنق ليستطرد محادثا نفسه في غيظ:- يغور.. نشوف غيره.. ده مفيش حاجة م اللى طلبتها منه نفذها صح من أساسه..
"
39	"لكنه أعاد التفكير لثوان ثم هتف من جديد:- مضطر ألجأ له للأسف..
"
40	"أعاد الاتصال بذاك الشخص لكن لا مجيب..
"
41	"ألقى سيد هاتفه في سخط من جديد لتقاطعه طرقات على الباب و تدخل ثريا بردائها الأسود حاملة بعض الأوراق و التصميمات لتعرضها عليه ليهتف في نفاذ صبر:- باشمهندسة ثريا.. مش وقته خالص عرض اى حاجة عليا..
"
42	"شعرت بالضيق بدورها لمحادثته إياها بهذا الشكل و هتفت ساخرة:- طب يا باشمهندس يا ريت تبجى تعلج يافطة على باب مكتبك تجول فيها.. ""المود لا يسمح "".. عشان بس نوفرعلى نفسينا و على حضرتك التعب..
"
43	"و جمعت اوراقها و تصميماتها التي كانت بالفعل وضعتها امامه على سطح مكتبه..
"
44	"استفزته كلماتها الساخرة فهتف بدوره متهكما:- هو فيه ايه يا باشمهندس.. هو انتِ معندكيش مود ممكن يتعكر لسمح الله!؟.. انتِ لسانك ده ايه.. يا ساتر..
"
45	"هتفت ثريا في غيظ:- ماله لسانى..!؟ مش عاچبك عشان دغرى!؟..
"
46	"هتف بغيظ:- لا حضرتك ده مش دغرى.. ده عايز يقصر حبتين تلاتة بس..
"
47	"وضعت ثريا كفها على فمها في صدمة هاتفة:- يجصر!؟.. لاااه.. ده تچاوز انى مسمحش بيه يا باشمهندس.. عن اذنك..
"
48	"همت بالانصراف ليندفع يسد عليها باب الخروج هاتفا في تلطف:- يعنى عمال اقولك المود وحش بدل ما تقوليلى سلامتك يا باشمهندس.. قاعدة تتريقى..
"
49	"هتفت بحنق بالغ ممعنة في التهكم:- سلامتك دى و شوية الدلع دول تلاجيهم عند الست الوالدة او مراتك هناك ف البيت.. لكن هنا مكان اكل عيش مش مكان للدلع و المسخرة..
"
50	"هتف بصدمة:- دلع و مسخرة!؟.. و أخيرا تمالك أعصابه حتى لا يقوم بوأدها حية في موضعها و هتف من جديد فى مسكنة:- أولا امى الله يرحمها.. ثانيا مش متجوز.. يعنى انا واحد فاقد الحنان و معدوم الدلع..
"
51	"قال كلماته الأخيرة بنبرة تقطر حزنا و هو يتطلع اليها.. كادت تصدقه و هو يبدو بهذه البراءة و قلبها بدأ يلين و يأخذ صفه.. الا ان عقلها ايقظها في الوقت المناسب لتهتف في صرامة:-برضك دِه مكان اكل عيش...و انا ميخصنيش امورك الشخصية دى.. عن اذنك..
"
52	"و همت بفتح باب المكتب بالفعل بعد ان تنحى جانبا الا انه استوقفها متسائلا و قد ادرك متأخرا ردائها الأسود:- انتِ ليه لابسة اسود النهاردة !؟..
"
53	"تركت مقبض الباب و تطلعت اليه متعجبة ان الامر لم يصله بعد:- عشان الشهيد مؤمن..هو فى حد ف النچع مش لابس اسود عليه من يوم ما راح.. ربنا يصبر أهله على فراجه..
"
54	"هتف من جديد و قد ضيق عينيه متسائلا من جديد:- الشهيد مؤمن مين؟!.. ده قريب عاصم بيه صح!؟..
"
55	"اكدت بإيماءة من رأسها:- ايوه و يبجى بن عمة الباشمهندس حمزة..
"
56	"همهم بتعجب:- انا قابلت حمزة قبل ما اجى على هنا مجبليش خبر..
"
57	"ردت تسوق الحجج:- الباشمهندس حمزة مش بيحب يتكلم على حاچات شخصية چوه الشغل..
"
58	"زفر فى ضيق و قد اعتراه شعور عجيب لا يعرف كنهه جعله يهتف بها:- واضح انك كنت بتعزى الأخ مؤمن ده و الا مكنتيش تلبسى عليه اسود الفترة دى كلها!؟..
"
59	"هتفت مؤكدة:- و مين مكنش بيعزه!؟.. بنى آدم كان كله ذوج و اخلاج.. الله يرحمه..
"
60	"جز على اسنانه فى غيظ محاولا وأد ذاك الشعور المتنامى داخله تجاه مدحها لأخلاق رجل رحل عن دنيانا
"
61	"و هتف متخطيا الموضوع :- انا جاى أتغدى عندكم ف السرايا.. عاصم بيه عازمنى.. مش هسيبك تروحى لوحدك..
"
62	"هتفت في حزم:- و انى مش هدخل معاك النچع ف عربية واحدة..
"
63	"سأل مستفسرًا:- طب هشوفك هناك مش كده!؟..
"
64	"هزت كتفيها مؤكدة:- على حسب الظروف يا باشمهندس.. شكلك نسيت انى مش من اهل السرايا..دِه انى يا دوب بت غفيرها..
"
65	"ابتسم لأعتدادها الشديد بنفسها و هتف مؤكدا:- انا متأكد انى هشوفك هناك..
"
66	"لم ترد بأى حرف بل غادرت في صمت مغلقة الباب خلفها و قد شعر اخيرا ان مزاجه السئ قد تغير للنقيض..
"
67	"و تبدل تلقائيا منذ اللحظة التي هلت فيها داخل مكتبه و بدأ في مشاكستها كالعادة.. لا يعلم لما هي بالذات يحلو له استفزازها و جدالها و يستطيب شدتها و ردودها الجافة و يتطلع بلهفة للمسات الحنان التي تظهر خلسة على استحياء خلف تلك النظرات النارية الصارمة.. ابتسم من جديد هامسا لنفسه... باشمهندس ثريا.
"
68	"تطلع جاسم لذاك البيت المكون من طابقين و الذى لا يقارن مطلقا بدار عمه الراحل حامد الحناوى و هو يصعد درجاته الأمامية ليطرق بابه في تأدب مصطنع.. لحظات و فتح حامد يتطلع اليه في دهشة ممزوجة بقليل من التوجس.. و أخيرا أشار اليه بالدخول ليستقر به المقام في غرفة الصالون في انتظار مجئ يونس لمقابلته..
"
69	"كادت كسبانة تهتف صارخة و ضربت صدرها بباطن كفها في ذعر حينما عرفت ان جاسم بدارهم فهى تدرك جيدا ان ذاك الشخص لا يأتي من قبله الخير ابدا و لابد انه قادم من اجل مصيبة أخرى من مصائبه..
"
70	"أشار يونس عليها بألتزام الصمت و نهض مسرعا لمقابلته..
"
71	"دخل يونس الصالون لينهض جاسم في أدب مستحدث على طبعه.. ألقى يونس التحية و قدمت له تحية الضيافة المعتادة و أخيرا هتف جاسم:- انى عارف ان الوجت لسه مش مناسب لكلام زى اللى انى چاى اجوله.. بس خير البر عاچله..
"
72	"صمت يونس و لم يعقب مستحثا إياه على الإتيان بكل ما في جعبته ليستطرد جاسم بدوره:- انى كنت طلبت هداية من عمى الله يرحمه جبل سابج و استنيت الرد.. و انى بطلبها منيك تانى... جلت ايه !؟..
"
73	"سأل يونس في هدوء:- لما انت طلبتها من ابوها.. مردش عليك ليه!؟.. مدكش كلمة ليه و انت واد عمها و أولى بيها!؟..
"
74	"تنحنح جاسم مؤكدا:- هو كان هيرد بس اللى حصل حصل.. و مظنيش ان عمى كان هيرفض.. و بعدين مين يستاهلها و لا يليج بيها الا چاسم واد عمها!؟..
"
75	"اندفع حامد يصعد للطابق الثانى من الدار ليخبرعمته هداية بمجئ جاسم و التى وضعت خمارها الأسود فى عزم و اندفعت للأسفل تحاول عائشة أثنائها عن النزول و ترك يونس يتصرف بدلا عنها.. الا انها أبت الجلوس فى هدوء و ضربت بتوسلات عائشة عرض الحائط و جرت مسرعة للأسفل و تركت حامد يقف فى تيه امام عائشة التى لم تكن اقل تيها منه.
"
76	"هتف بصوت متحشرج متسائلا:-هو چاسم ده راجل سو جوى كِده !؟.. انى شايف عمتى مش طيجاه..
"
77	"اكدت عائشة بإيماءة من رأسها هامسة باضطراب:- ربنا يصرف عنينا أذاه.. دِه محراج شر..
"
78	"هم حامد بالاستئذان الا ان احدى الدجاجات قفزت من سُوَر الدرج فى اتجاهه صارخة فى ذعر لمهاجمة اخرى لها لتسقط مباشرة على كتفى حامد لينتفض مندفعا بإتجاه عائشة يكاد يسقط و إياها ارضا..
"
79	"الا انها شهقت بالفعل و تقهقرت فى صدمة ليسقط وحيدا على عتبة الشقة يسب الدجاج وتربيته و اليوم الذى فكر فيه فى تربية تلك السلالة المجنونة..
"
80	"انفجرت عائشة مقهقهة و هى تراه بهذا الشكل.. ليتطلع اليها من موضعه مشدوها بتلك الضحكات الرنانة التى تشبه شدو الف كمان تعزف فى تناغم خلاب يسحر الأسماع..
"
81	"تنبه انه تخطى الحد فى شروده فيها و خاصة انه يعلم انها ستصبح يوما ما زوجا لأبيه.. انتفض مستقيما و استأذن بسرعة مندفعا لأسفل و ما ان غاب عنها حتى اعتدل مزاجه فجأة و اخذ يترنم فى سعادة غير مدرك ان صوت شدوه قد وصل لأسماعها قبل ان تغلق باب شقتها و تعلقت تسترق السمع للكلمات و صوته الساحر بأغنيته التى كانت تنطبق على من خلفها تقهقه بالأعلى:-
"
82	"صوتك ارق م النايات
"
83	"صوتك غنا مالى السكّات.
"
84	"اما هداية فقد وصلت لمجلس الرجال و اقتحمته في جرأة.. و هتفت و قد ألتقطت أذناها اخر أطراف الحديث الدائر لتهتف في حزم:- بجولك ايه يا چاسم يا واد عمى.. احنا سبنالك نچع الحناوى تبرطع فيه و چينا هنا نتجى شرك.. متحل عنينا بجى و بكفياك اللى خدته و نهبته و لسه عايز تنهبه بچوازك منى..
"
85	"و نظرت ليونس هاتفة تخبره رأيها:-ايوه يا يونس ياخوى.. هو چاى يتچوزنى عشان ورثى من ابويا.. هو دِه اللى يهمه و اللى عايزه.. غير كِده متصدجش..
"
86	"نهض يونس في هدوء و ربت على كتفها مهدئا:- متجلجيش يا هداية.. محدش هايجدر يجرب لك و لا يمس حجك طول ما انى عايش.. انتِ و عيشة بت عمنا أمانة فاتها ابوى ف رجبتى.. و مش هفرط فيكم ابدا..
"
87	"و تطلع لجاسم هاتفا:- شرفت يا واد عمى... چاك الرد من صاحبة الشأن بنفسها.. مفيش بعد جولها جول تانى.
"
88	"تطلع جاسم لكلاهما و عيناه تبرق بشرارات غضب و حقد كادت تردى كلاهما قتيلا و أخيرا نهض في انتفاضة راحلا كالإعصار من دار يونس و هو يهدد و يتوعد..
"
89	"ما عاد قادرًا على تحمل كل هذه الهموم.. لو كانت هى بالقرب كانت هى الوحيدة التى كان باستطاعتها التخفيف عنه وإزاحه ذاك الهم الجاثم على صدره.. لكنها للأسف احد تلك الهموم التى ناء بحملها فؤاده..
"
90	"تحرك فى تثاقل يبحث عن ابعد زاوية داخل مجسد سيدى عبدالرحيم القنائى ينكمش محتضنا مسبحته التى كانت يوما لجدها قدرى و اخد يسبح و يستغفر و قد لاحت الدموع بمآقيه تهدد بالهطول كسيل عرم.. لكنه امسكها فى قدرة يحسد عليها و استكان موضعه متمددا و قد شعر برغبة فى الهرب من دنياه ليسعده النوم بزيارة سريعة لأجفانه التي هجرها ليال طويلة خاصة و هى بالقرب يتعذب بها و منها..
"
91	"أخذته سِنة من نوم لا يعلم كم استغرقت لينتفض منها فجأة متطلعا حوله فى ذهول.. ليتيقن ان ما رأه لم تكن الا رؤية.. اندفع ناهضا يبحث عن شيخه الذى يكن له معزة خاصة ليقص عليه رؤياه..
"
92	"همهم الشيخ و هما بأحد الأركان وحيدين و صمت يتفكر للحظات و اخيرا تطلع لمهران فى عتب:- استغفر يا مهران يا ولدى.. استغفر كَتير جووى.. انت عليك ذنب كَبير..
"
93	"و عليه كفارة اكبر..
"
94	"ازدرد مهران ريقه بصعوبة و همس بصوت متحشرج اضطرابا:- ذنب و كفارة !؟.. بس انى..
"
95	"همس الشيخ بتؤدة:- يا ولدى متجولش حاچة.. كل بنى آدم ادرى بحاله.. جوم يا مهران يا ولدى.. جوم و أعمل اللى عليك..
"
96	"اومأ مهران برأسه فى طاعة و نهض بالفعل دون ان ينبس بحرف مشدوها غير قادر على التركيز الا على تلك الرؤية التى افزعته..
"
97	"ليتوقف فجأة عندما ناداه الشيخ مؤكدا:- الظلم ظلمات يوم الجيامة.. الظلم ظلمات يا ولدى..
"
98	"و ربت على كتفه قبل ان يلق السلام راحلا و هو يهمس بالقرب منه ناصحا:- اغفر و استغفر يا ولدى.. اغفر و استغفر..
"
99	"رد السلام على الشيخ و تطلع نحو باب المسجد فى تيه مغادرا و قد قلبت تلك الرؤية موازينه..و لم يكن يحتاج اكثر من هذا ليعلم انه ظلمها.. ظلم من هى اقرب من نفسه الى نفسه.. ظلم ساكنة الفؤاد و توأم الروح.. ظلم تسنيم..نوارة قلبه و منبت وجعه..
"
100	"شعر بالاختناق رغم ان مكيف الهواء يعمل داخل حجرته.. ان ذاك الهواء الاصطناعي يشعره انه جسد محفوظ ليتجمد..مثله كمثل زجاجة مياة غازية معدة للشرب او دجاجة مجهزة للإعداد..
"
101	"أغلق المكيف و اتجه يفتح باب حجرته المطل على الحديقة يبغى القليل من الهواء النقى حتى و لو كان محملا ببعض سخونة الجو فى مثل ذاك الوقت من العام.. انه يشتاق لجو الصحراء و لياليها السامرة و سماءها المرصعة بالنجوم.. ليل الصحراء لا يضاهى جماله اى ليل اخر.. تنهد فى حزن و تطلع للساعة المعلقة بالحائط و التى أعلنت منتصف الليل بالضبط.. تطلع للنجوم و زفر فى غضب مكبوت و هو يتذكرها.. و تذكر وعدهما سويا عند الغياب.. هل لازالت تذكره و تذكر وعوده!؟..
"
102	"منذ ما حدث و لم تهاتفه الا مرة واحدة على استحياء و بعدها لم يسمع صوتها.. ترى هل تحاول نسيانه و الابتعاد عنه بعد ما حدث خاصة و ان حياته الان ستأخذ منحى مختلف تماما عما كان يخطط له!؟.. تنهد من جديد هامسا بأسمها فى شوق.. نرمين.. انت فين!؟.. انا محتاجك قووى..
"
103	"و رفع ناظريه للسماء يتطلع للنجوم من جديد و ما ان اخفضهما حتى رأها تمشى الهوينى فى هدوء متجهة لغرفة القراءة و هى تضم كتبها لصدرها فى محبة.. لم تدرك بعد وجوده بالقرب لان انوار حجرته كانت مطفأة.. جلست فى احد الأركان و فتحت احد كتبها و بدأت فى المطالعة.. يراها تكرر فى ثقة و تردد ما تحفظ.. يصله همس صوتها و لا يدرك بالضبط ما تهمس به..
"
104	"كانت كأنها توشوش الليل ببعض ابيات من شعر غزلى و هى فى موضعها ذاك الذى يعطى لها هيئة ساحرة.. كانت جميلة الملامح بلا شك.. انها تشبه عمته سمية كثيرا و فى نفس الوقت لا تشبها اطلاقا.. تشبها فى ملامح وجهها المتناسقة الجميلة الطلّة لكنها تختلف عنها فى ملامح روحها و التى تشع تحدى و اصرار قلما يتواجد فى فتاة مثلها.. صدق مؤمن حين وصفها..
"
105	"كان قد قرر ان يتركها لحالها و يعود ادراجه داخل الغرفة و جوها الخانق رغم مكيف الهواء الا انه عدل عن رأيه و اتجه بكرسيه المدولب فى هدوء على طول الممشى الذى تم تمهيده خصيصا لأجله.. وصل حيث موضعها و بدأ يسمعها بوضوح الان تردد بعض ابيات من شعر أبى فراس الحمدانى:-
"
106	"أراك عصى الدمع شيمتك الصبر
"
107	"اما للهوى نهى عليك و لا امر.
"
108	"توقف يستمع للأبيات فى إعجاب و اخيرا أكمل هو فى نبرة حالمة:-
"
109	"بلا انا مشتاق و عندى لوعة..
"
110	"و لكن مثلى لا يُذاع له سر..
"
111	"اذا الليل اضوانى بسطت يد الهوى.. و أطلقت دمعا من خلائقه الكبر..
"
112	"انتفضت هى لمرأه و تطلعت اليه مشدوهة و هو يترنم بتلك الأبيات بتلك النبرة التى جعلتها تتيه فيه غير قادرة على رفع ناظريها بعيدا عن محياه الهائم فى تلك اللحظة و ادركت انه عاشق.. عاشق و غارق فى عشقه حد النخاع و ان عشقه ذاك يضنيه.. و بالتأكيد هى ليست تلك المحظوظة لانه بكل بساطة لم يعلم بوجودها الا منذ ايّام قليلة.. ايمان بالنسبة له كانت مجرد اسم كان يذكره مؤمن له فى اثناء حكاياته عنهم..
"
113	"مجرد اسم اقترن الان بصورة رأها منذ فترة بسيطة لكن عشقه ذاك كان عميقا يقدر بسنوات لا يمكن ان يغفله قلب عاشق كقلبها.. شعرت بغصة قوية تكبلها عن النطق بحرف الا انه ابتسم ما ان انهى إلقاءه هاتفا بإبتسامة:- العربى كان المادة المفضلة ليا ف ثانوية عامة.. و الصحرا ف الجيش تخليك تتحول شاعر من غير ما تدرى..
"
114	"واتسعت ابتسامته فأذردت هى ريقها و لم تنطق بحرف ليكمل هو حديثه هاتفا :- انا أسف انى اقتحمت عليكى مكان مذاكرتك كده و عطلتك.. اسيبك تذاكرى بقى..
"
115	"ما ان هم بالإستدارة راحلا عنها حتى هتفت هى فى تهور:- هى مين..!؟.
"
116	"جذبه سؤالها ليترك اليد الأتوماتيكية المحركة للكرسى المدولب هاتفا بتعجب:- هى مين ايه !؟.
"
117	"سألت بثقة اكبر تبتسم فى وجع:- اللى استولت على چلب الچنرال و بتخليه يجول شعر و يحفظه كمان!؟..
"
118	"اضطرب هو و تعجب من قدرتها على ثبر أغواره و الغوص لأعماقه ببراعة حتى انها اكتشفت سره الدفين و الذى لا يعلمه احد غيره و صاحبته مالكة قلبه..
"
119	"هتف فى سخرية يدارى تعجبه:- هو انا باين عليا قوى كده.. و لا انت اللى خبيرة بأمور القلوب..!؟
"
120	"كان الاضطراب من نصيبها هى هذه المرة لتتلعثم و توجه ناظريها بكل الاتجاهات الا صوب عينيه و نظراته التى تنفذ الى روحها فى تلك اللحظة تجعلها تنتفض ذعرا فربما يكشف سرها بدوره و يقرأ ما هو مسطور على صفحات القلب تجاهه منذ سنوات خلت..
"
121	"تناولت كتبها فى اضطراب متزايد ظهر جليا فى ارتعاشة كفيها و هى تجمعهم من هنا و هناك ما أشعره بالذنب فهتف بنبرة معتذرة:- نرمين.
"
122	"انتفضت و توقفت كفها عن جمع كتبها و تسمرت كتمثال حجرى لا حياة فيه.. هى ادركت انه عاشق لكن لما اعترافه الان له طعم اخر.. طعم المرارة و العلقم بحلقها.. شعرت بالاختناق و هو يهتف بأسم حبيبته من جديد:- اسمها نرمين.. و هى اخت مدحت صاحبى اللى كان اجازة وقت اللى حصل.. متفقين على الارتباط بس بعد ما تخلص اخر سنة ليها السنة دى فى الكلية..
"
123	"جلست فى هدوء و هى تستمع لأعترافه و هزت رأسها فى تفهم ما ان انهى اخر كلماته.. و اجبرت نفسها على الهمس قائلة بنبرة
"
124	"جوفاء:- ربنا يتمم لكم على خير يا واد خالى..
"
125	"سأل و هو غير مدرك بتلك التى يقتله حديثه عن حبيبته بهذا الشكل
"
126	"الملهوف:- تفتكرى ان اللى حصل ممكن يغير شئ بينا!؟..
"
127	"ازدردت ريقها هاتفة فى ثبات حاولت ان تغلف به نبرة صوتها:- لو اللى حصل غير اللى ما بينكم و مخلهوش اجوى.. يبجى اللى كان بينكم ميستاهلش تتعب نفسك عشانه يا واد خالى..
"
128	"تطلع اليها فى حيرة متعجبا من تلك الفتاة التى تفوق حكمتها سنها بمراحل و تعجب اكثر من قدرتها على جعله يحكى لها ادق أسراره خصوصية و الذى لا يعلم به مخلوق غيرها..
"
129	"انتبه عندما هتفت هى فى عجالة:- عن إذنك يا ماچد.. الوجت أتأخر..
"
130	"و ضمت كتبها لصدرها و اندفعت هاربة من امامه تضم الكتب اكثر بين ذراعيها لعلها تخفف قليلا من ذاك الالم الذى انتشر بداخلها و ما عاد لها القدرة على مداراته امامه اكثر من هذا و خاصة و هو ينكأ بكلماته عن حبيبته و قلقه عليها وجعا بروحها لا يعلم عمقه الا الله..
"
131	"اما هو فتنهد فى ضيق و هو يتطلع اليها مغادرة و استدار بكرسيه مغادرا بدوره..
"
1	"شعرت عندما اندفع و تركها انه ما غادر المنزل و ما سمعت الا صوت خطواته الصاعدة للسطح.. توقعت انه قضى به معظم الليل و هبط قبيل الفجر فالجو قد بدأ يميل للبرودة ليلا الا انها كانت مخطئة فها هو باب حجرته على حاله مفتوح منذ البارحة على مصرعيه و لزيادة التأكيد طلت منه فى سرعة ليتأكد حدسها.. لقد بات ليلته بالأعلى او ربما تسلل لشقة ابيه و بات فيها ليلته..
"
2	"قررت تجاهل الامر و النزول لأمها نعمة ككل صباح حتى تعد لهم طعام الافطار ليتناوله هو و خالها قبل نزول كل منهما لعمله...
"
3	"اغلقت باب الشقة و ما ان همت بالنزول على اول درجات السلم حتى عاودها القلق بشكل لا ارادى و هى تتساءل كيف بات ليلته فى الطل هكذا دون حتى غطاء يقيه برودة الليل فأندفعت تغير وجهتها صاعدة للأعلى و ما ان طلت برأسها داخل السطح حتى وجدته بالفعل ممددا على تلك الأريكة بالقرب من السُوَر البعيد هناك ترددت ما بين النزول لإعداد الفطور و ما بين إيقاظها اياه حتى لا يشك كل من خالها و زوجه فيما بينهما و اخيرا قررت الاندفاع لإيقاظه و ابلاغه سبب ازعاجها له على غير رغبتها..
"
4	"وقفت مترددة امام محياه الرجولى الذى يحتل الأريكة بكاملها.. انها المرة الاولى التى تراه فيها ممددا بهذا الشكل الحميمى و على قسمات وجهه كل تلك السكينة و الدعة و هو الذى لم تره يوما الا مقطب الجبين و عابس الوجه يثور لأتفه الأسباب و ينالها ما ينالها من سخرية لسانه اللاذع..
"
5	"همهم فى وداعة و هو يجذب السترة حوله فى محاولة ليستمد منها مزيد من الدفء يفتقده..
"
6	"اضطربت خوفا من استيقاظه فجأة فمدت كفها فى سرعة تحاول إيقاظه هاتفة بأسمه بصوت متحشرج لم يخرج بشكل سليم من بين شفتيها الا انه لم يستجيب بل زادت همهماته و بدأ فى التحدث بصوت متقطع ينذر بالسوء.. تطلعت اليه محاولة تفسير ما يقول لكنها لم تستنبط حرفا مما همس به و شعرت انه ليس على ما يرام فتجرأت و مدت كف مرتعشة لجبينه و ما ان لامسته حتى جذبته مصعوقة فى صدمة فقد كان يستعر حرارة و كأنه مرجل يغلى..
"
7	"تطلعت حولها كالمشدوهة لا تعلم ما عليها فعله و كيف تبرر لخالها وجود ابنه نائما هنا و بهذا الشكل!؟..
"
8	"لحظات قضتها فى حيرة و اخيرا اندفعت للأسفل هاتفة فى سرها مهما كان ما ستناله من تقريع على ما قد يعتقده خالها او أمها نعمة الا انها على استعداد لتلقيه بصدر رحب طالما ان ذلك سيكون فى مصلحته فهى تحاول و لو بقدر يسير ان ترد له بعض من جميله عليها و الذى يطوق جيدها و سيظل مدى العمر..
"
9	"طرقت باب شقة خالها فى سرعة لتطالعها أمها نعمة متسائلة عن سبب تلك اللهفة فدخلت شيماء مندفعة حيث خالها هاتفة:- ألحقنى يا خالى.. ناصر قايد نار فوق و مش عارفة اعمل ايه!؟..
"
10	"انتفض المعلم خميس هاتفا:- ناصر !؟.. ماله !؟..
"
11	"هتفت شيماء ؛- مش عارفة يا خالى.. لازم دكتور حالا..
"
12	"اندفعت نعمة تضرب على صدرها فى لوعة ما ان سمعت ما تقصه شيماء على خالها:- يا حبيبى يا بنى.. ماله ناصر كفا الله الشر!؟..
"
13	"اندفع خميس يكمل ارتداء ملابسه على عجالة هاتفا:- طب اطلعى اقعدى جنبه يا شوشو لحد ما اجيب الدكتور و اجى..
"
14	"هتفت شيماء مطأطئة الرأس:- بس هو مش فوق ف الشقة يا خالى..
"
15	"هتفت نعمة فى تعجب:- امال فين !؟
"
16	"هتفت شيماء دون ان ترفع رأسها المطرق:- كان نايم ع السطح طول الليل..
"
17	"ضربت نعمة صدرها من جديد
"
18	"هاتفة:- السطح!.و ايه اللى ينيمه فوق و الليل بقى زى التلج اليومين دوول..
"
19	"و تطلعت لشيماء بإتهام هاتفة:- كده برضه يا شوشو.. تلاقيكِ زعلتيه..
"
20	"لم تجب شيماء فهى لا تعلم ماذا فعلت من الاساس حتى يكون رد الفعل العجيب من قبله بالامس هو الإجابة لذا التزمت الصمت و هنا تدخل خميس هاتفا:- احنا هنقعد نحكى و الواد فوق تعبان.. انا هنادى الواد فتلة من ع القهوة و معاه الواد شكمان من الورشة يسندوه لحد سريره لحد ما اجيب الدكتور و اجى.. سلام..
"
21	"و اندفع المعلم خميس خارجا لتندفع كلتاهما للسطح لتظلا بجواره حتى يتم وضعه فى فراشه فى انتظار الطبيب و الذى لن يداوى الا جسده المحموم اما روحه الجريحة تلك فمن لها ليشفيها من أسقام علقت بها و ما من مداو..!
"
22	"دخلت غرفة مكتبه التى تظل مغلقة لفترة طويلة حتى يعود اليها من جديد اذا ما جد ما يستدعى حضوره من مقره بالقاهرة.. كان دائم الحضور الى هنا لمتابعة المشروع لكنه قليل التواجد بمقر الشركة المشترك فهو يأتى بالطائرة متابعا ما يخصه بالجانب التنفيذي و يرحل بعدها بساعات قليلة دون حتى المرور الى المقر الذى يحوى ذلك المكتب الفخم الذى تقف فى منتصفه الان تحاول ان تتذكر اين يمكنه ان يضع تلك الاوراق الهامة التى نسيها و أرسل فى طلبها.
"
23	"اندفعت ناحية المكتب و اخذت تعبث بتلك الملفات الموجودة على سطحه هنا و هناك لعلها تجد ضالتها المنشودة اتقاءً لنوبة غضبه التى تعلم الى اين يمكن ان يصل مداها..
"
24	"انحنت تعبث بالادراج لعلها تصل لمبتغاها لكن لا فائدة و اخيرا وجدت الدرج الاخير مغلق.. حاولت جذبه لعله عالق فقط و غير مغلق.. و لم يفلح الامر و تأكد لها انه مغلق.. لكنها تعجبت.. ما الذى يدعوه لغلق احد الأدراج هنا فى مقره المؤقت الذى لا يحوى اى من الاوراق الهامة التى قد تدفعه للخوف عليها و إغلاق الأدراج دونها!؟..
"
25	"تيقنت ان تلك الاوراق التى يريدها بهذه اللهفة و اكد على إحضارها بهذه السرعة هى فى هذا الدرج المقفول..
"
26	"حاولت ان تعالج الدرج بأحد ألات فتح المظاريف الموجودة على سطح المكتب قبالتها.. و بالفعل نجحت فتنهدت فى ارتياح و فتحت الدرج و اخرجت الاوراق من باطنه و جلست على الكرسى تلتقط انفاسها..
"
27	"فتحت الملف فى حذّر لترى مدى أهمية تلك الاوراق التى لا تخص الشراكة القائمة بين شركته و شركة زكريا الهوارى.. انها أوراق خاصة بعمله فى القاهرة و يبدو انه نسيها هنا قبل ان يغادر فى اخر مرة كان فيها.. اخذت تقلب فى الاوراق و لم ترى فيها ما يستدعى كل ذاك الاهتمام المبالغ بأهميتها و ما ان همت بغلق الملف حتى وقعت عيناها على سطر بنهاية احدى الاوراق لتشهق فى صدمة غير قادرة على الإتيان بأى رد فعل.. و قد جحظت عيناها فى ذعر حقيقى مما هو أَت..
"
28	"تطلعت الى باب الغرفة المقفل و تنهدت في ضيق فيبدو انه لا نصيب لها لتلقاه قبل رحيلها.. على ايه حال هي ما كانت ترغب في ذلك فما عاد لها القدرة على المغادرة بعيدا عنه..
"
29	"هتف ذاك الصوت الداخلى موبخا:- انك كاذبة.. فأنت تحترقين شوقا لملاقاته.. و تتوقين للأنس بمجلسه..
"
30	"أعترفت ان ذاك الصوت الموبخ داخلها كان على حق تماما.. لكن ما باليد حيلة.. فيبدو انه قد سهر طويلا حتى انه لم يستيقظ كعادته مبكرا..
"
31	"همت بالرحيل و قد اسقط في يدها و فقدت الأمل في وداعه قبل عودتها لبيت ابيها بعد عودة أمها و ماهر منذ ساعات قليلة من رحلة الحج الا ان باب الغرفة المطل على الحديقة الخلفية و غرفة القراءة و المطالعة قد فتح على حين غرة فأنتفضت بدورها و استدارت من جديد تتطلع لماجد و قد فوجئ بوجودها لكنه استدرك في سرعة:- انتِ هنا يا ايمان !..جاية تذكرت بدرى النهاردة عن ميعادك..
"
32	"ابتسمت هاتفة:- لاااه مش هذاكر.. انا كنت چاية اجولك..اقصد ألم كتبى
"
33	"هتف مستفسرًا:- تلمى كتبك..! ليه خير رايحة فين !؟..
"
34	"اتسعت ابتسامتها و التي تحاول ان تدارى خلفها الكثير من الوجع:- راچعة بيت ابويا يا چنرال.. هو انى هعيش العمر كله هنا و لا ايه!؟..
"
35	"هتف مستفسرًا من جديد:- هو عمتى سمية و ماهر رجعوا من الحج و لا ايه !؟..
"
36	"أكدت بإيماءة من رأسها دون ان تنطق حرفا و تطلعت لمحياه الذى ظهرت الصدمة لرحيلها المباغت جلية عليه بوضوح مما أسعدها كثيرا الا انها كعادتها فضلت ان لا تتعلق بأحبال مهترئة من امل قد يكون كاذبا...
"
37	"قطع الصمت بينهما هاتفا في محاولة للثبات:- حمد الله على سلامتهم.. و شدى حيلك بقى ف المذاكرة الامتحانات خلاص ع الأبواب..
"
38	"ابتسمت مؤكدة:- اكيد.. ادعيلى يا واد خالى..
"
39	"ابتسم مؤكدا بايماءة من رأسه و ما ان همت بالمغادرة حتى هتف يستوقفها:- ايمان..
"
40	"استدارت بكليتها متطلعة اليه ليستطرد مازحا:- لو اى حاجة وقفت معاكِ تعالى انا اشرحهالك.. و خاصة ف العربى.. انا ف الخدمة..برغم انى عارف انك شاطرة بس الامر ما يسلمش برضه..
"
41	"اتسعت ابتسامتها مؤكدة:- حااضر.. اوامرك يا چنرال.. عن اذنك عشان ماهر مستنينى.. سلام عليكم..
"
42	"رد تحيتها:- و عليكم السلام..
"
43	"رحلت في ثبات و غابت خلف أسوار السراىّ ليتنهد هو في ضيق حقيقى لا يعرف مصدره الفعلى و سار بكرسيه المدولب بإتجاه غرفة المطالعة التي دوما ما كانت موضع اجتماعهما..
"
44	"جالت عيناه في أركانها و سقطت فجأة على احد الكتب الموضوعة على احدى الأرائك.. اقترب ممسكا بالكتاب ليدرك انه احد كتبها و الذى نسيته في غفلة و هي تحزم حقيبة الرحيل عنه..
"
45	"فر الكتاب في رغبة حقيقة لمجالسة صاحبته كما اعتاد..رغبة وصلت حد لا يجرؤ على التفكير فيه او حتى تخيله.. وقعت عيناه على احد السطور المكتوبة عرضا على احد الأطراف ليكتشف انها قصيدة لنزار قبانى خطتها أناملها فهمس بكلماتها في وجل:-
"
46	"متى ستعرف كم أهواك يا رجلا أبيع من أجله الدنيـــا وما فيها
"
47	"يا من تحديت في حبي له مدنـا بحالهــا وسأمضي في تحديهـا
"
48	"لو تطلب البحر في عينيك أسكبه أو تطلب الشمس في كفيك أرميها...
"
49	"أنـا أحبك فوق الغيم أكتبهــا وللعصافيـر والأشجـار أحكيهـا
"
50	"أنـا أحبك فوق الماء أنقشهــا وللعناقيـد والأقـداح أسقيهـــا
"
51	"أنـا أحبك يـا سيفـا أسال دمي يـا قصة لست أدري مـا أسميها
"
52	"أنـا أحبك حاول أن تسـاعدني فإن من بـدأ المأساة ينهيهـــا...
"
53	"وإن من فتح الأبواب يغلقهــا وإن من أشعل النيـران يطفيهــا
"
54	"يا من يدخن في صمت ويتركني في البحر أرفع مرسـاتي وألقيهـا
"
55	"ألا تراني ببحر الحب غارقـة والموج يمضغ آمـالي ويرميهــا
"
56	"إنزل قليلا عن الأهداب يا رجلا مــا زال يقتل أحلامي ويحييهـا...
"
57	"انهى قراءة الكلمات و تنهد في عمق يتطلع حوله في تيه و أخيرا تطلع للكتاب من جديد و اعترف انه بدأ يفتقد صاحبته منذ اللحظة التي رحلت فيها و ان الامر فاق حد التعود على وجودها كما كان يدعى لنفسه كثيرا..
"
58	"انه.. انه.. لم يجرؤ على البوح بها و هو ادرى الناس انه لن يكون ابدا ذاك الرجل الذى تكتب من اجله تلك الكلمات لان مؤمن كان دوما يتمنى لها الأفضل و هو بحاله تلك لن يكون لها الأفضل ابدا.. أغلق الكتاب في تؤدة و وضعه على حجره و عاد لحجرته و قد قرر ان ذاك الكتاب و قصيدته تلك المخطوطة بأناملها هي سلواه في بعادها الاجبارى..
"
59	"دخل سيد العشماوي المقر المشترك للشركة مندفعا فى غضب هاتفا:- ملف اسيبه هنا و أبعت اجيبه الكل يقولى مش موجود.. يعنى هيكون راح فين!؟.. دى مهزلة..
"
60	"انتفض العاملين بالشركة على صراخ سيد و تأنيبه لكل من يعمل بمكتبه و تحت امرته حتى ثريا نفسها ما سلمت من تقريعه..
"
61	"دخل مكتبه يبحث بنفسه لعله يجد ضالته.. دخلت ثريا خلفه فى هدوء و اغلقت خلفها الباب فى حزم و انتظرت فى صمت مكانها متغافلة عن ضيقه و ثورته.. و اخيرا هتفت بعد ان استشعرت ان هذا هو الوقت المناسب لتتكلم و هى تخرج ملف ما من حقيبتها:- حضرتك بتدور ع الملف ده يا باشمهندس سيد يا عشماوي.!؟.. و لا اقولك يا سيد...
"
62	"و سكتت و لم تنطق بكامل جملتها التهديدية لتجحظ عيناه و هو يراها تحمل ملفه المنشود..
"
63	"حاول السيطرة على أعصابه و التمسك بقليل من البرود و هو يقول:- انتِ قصدك ايه!؟..
"
64	"هتفت فى ثقة:- جصدى اللى انت عارفه كويس.. جصدى اللى شفته ف الملف ده!؟..و اللى ممكن اروح أفضحك بيه چدامهم كلهم..
"
65	"هتف و قد اعتقد انها تساومه و تحاول ابتزازه على الرغم من ثقته انها ليست من هذا النوع من البشر لكن ما كان بيده حيلة ليهتف:- طلباتك..!؟
"
66	"هتفت فى حزم:- هو طلب واحد مفيش غيره.. تخرچ باشمهندس حمزة من الورطة اللى وجع فيها و اللى بجيت متأكدة دلوجتى انك سببها.
"
67	"هتف متعجبا:- بس كده !؟..
"
68	"اكدت فى عزة:- امال انت فاكر انى هطلب فلوس او حاچة لنفسى !؟.. لاااه و لا يهمنى الكلام ده.. انا اللى يهمنى الناس اللى كلت ف بيتهم عيش و ملح محدش يتأذى فيهم من تحت راسك و خصوصى لو أجدر امنع الأذية دى.. و اهاا ربنا جدرنى..
"
69	"هز سيد رأسه فى ضيق هاتفا:- ثريا.. انتِ مش فاهمة حاجة!؟.. انا..
"
70	"هتفت فى غضب:- انت واحد چاى ينتجم من ناس محدش ضره فيهم و لا يعرف انت مين م الاساس و لا يعرف بوچودك اصلا.. انت ايه !؟..
"
71	"ايه كمية الغل و الكره اللى چواك دى.. انا بجيت متأكدة ان كل اللى حصل للهوارية الفترة اللى فاتت دى انت اكيد ليك يد فيه.. ربنا يهديلك حالك.. و يجويك على روحك..
"
72	"همت بالرحيل مغادرة الا انه هتف يستوقفها متسائلا فى قلق:- ثريا.. هتبلغى حد!؟..
"
73	"هزت رأسها نافية:- لاااه.. بس طلع باشمهندس حمزة من مشكلته اللى ورطه فيها و ابعد عن الهوارية يا سيد بيه.. ابعد عنهم و اتجى الله و روح شوف حالك بعيد عنيهم..و لو سمعت بأى ازية ليهم تانى يبجى متلومش الا روحك..
"
74	"صمت و لم يعقب و هو يتناول الملف من يدها قبل ان تغادر ليهمس خلفها فى غضب مكبوت و هو يلقى بالملف البغيض بطول ذراعه:- مش هسيبهم.. مش هسيبهم غير لما اخد حقى..و لو ده كان اخر حاجة اعملها ف حياتى..
"
75	"اندفع الطبيب خارج الغرفة و المعلم خميس فى عقبه لتطالعهما شيماء و نعمة المنتظرتين فى قلق بالخارج..
"
76	"كتب الطبيب وصفته الطبية و نزعها ليسلمها للمعلم خميس هاتفا فى لهجة عملية:- لازم الاهتمام بالأدوية فى مواعدها و الحقن اللى كتبتها دى لازم تتاخد كاملة.. و مش هوصيكم على الغذا و السوائل.. الدور اللى واخدة شديد..انا اديته حاجة تنزل الحرارة بس اذا ارتفعت تانى لازم كمادات ماية باردة مع الدوا.. و باذن الله خلال ثلاث ايّام هيكون احسن..
"
77	"اكد الجميع على إلتزام التعليمات حرفيا و خرج الطبيب بصحبة المعلم خميس الذى عاد بعد دقائق هاتفا:- متهئ لى سمعتوا الدكتور..
"
78	"اندفعت نعمة هاتفة:- انا نازلة اسلق له فرخة و اعمل له شربة يقوم بعدها زى الحصان.. متقلقش ياخويا و الله هايبقى زى الفل..
"
79	"هتفت شيماء فى تضرع:- يا رب يا خالتى..
"
80	"هتف خميس:- خليكِ جنبه يا شوشو متسيبهوش لحظة يمكن يصحى يحتاج حاجة تكونى جنبه..
"
81	"هتفت دامعة:- حاضر يا خالى مش هتعتع من مكانى قصاد سريره..
"
82	"هبط المعلم خميس لشقته تبعته نعمة و ما ان دخلا شقتهما حتى هتفت نعمة فى لهجة تقريرية:- يا معلم.. العيال دى بينها حاجة احنا منعرفهاش..
"
83	"تطلع اليها خميس متعجبا:- حاجة ايه!؟.. مش فاهم قصدك ايه!؟..
"
84	"هتفت تسرد له بعض الشواهد:- لما بعت الصبيان من الورشة و القهوة يشيلوا ناصر لأوضته قلت هيدخلوه اوضة نومهم اللى انا مجهزاها بأيدي لقيت البت شوشو بتشاور لهم على اوضة تانية لما دخلتها وراهم لقيت فيها كل حاجة ناصر.. و لما طلبت منها تجيب لى ترحة احطها على راسى لما الدكتور وصل دخلت أوضة تانى خاالص رحت وراها لقيت فيها حاجتها كلها برضة.. هو فى ايه بالظبط بين العيال دى !؟..
"
85	"تنبه خميس لما سردته زوجه و هتف بعد لحظات من الصمت مفكرا:- انت قصدك ايه !؟.. ان هما مش..
"
86	"قاطعته فى ضيق:- و هو فى تفسير غير كده يا معلم!.. و نومته العجيبة ف السطح دى هيكون تفسرها ايه غير كده !؟..
"
87	"هتف خميس مستبعدا ذاك الخاطر:- طب بس ليه !؟.. هو حد غصبهم على حاجة.. ما هو اللى طلبها قصادك و هى مرفضتش..
"
88	"صمتت نعمة و لم ترد على تساؤل زوجها و الذى كانت تعرف او اعتقدت انها تعرف إجابته و قررت مراجعة شيماء بما يعتمل داخلها من ظنون لعلها تهدى بعض من غضبها تجاه ما يحدث لولدها البكر الذى لن تحمل عليه كل هذا الظلم و تقف متفرجة..
"
89	"دخل حمزة و زكريا للفيلا اخيرا بعد تلك الفترة من الغياب عنها و قد ظن انه لن يعاودها من جديد.. فقد كانت القضية شائكة و البراءة بعيدة المنال.. اندفعت زينة مرحبة فى سعادة هاتفة:- حمد لله على السلامة يا حمزة.. الف مبروك البراءة يا حبيبتى.. ربنا لا يعيدها ابدااا..
"
90	"هتف حمزة بصوت مرهق:- الله يسلمك يا مرت عمى.. الحمد لله على كل حال..
"
91	"ربت زكريا على كتف بن اخيه هاتفا:- انت دلوجت تروح تاخد دش و تستريح شوية و هنستناك على الغدا..
"
92	"هتف حمزة:- لاااه يا عمى.. كلوا انتوا انا چعان نوم.. و لما اصحى هبجى اكل..
"
93	"هتف زكريا:- على رحتك يا حمزة.. روح ارتاح انت فعلا محتاچ راحة كَبيرة بعد كل اللى حصل لك دِه..
"
94	"همس حمزة:- الحمد لله..
"
95	"و استدار مغادرا ليتوجه لجناحه و لكنه توقف ليسأل فى اندفاع مخالفا لطبيعته:- امال فين هدير !؟..
"
96	"هتفت زينة فى حزن:- موجودة فوق نايمة تعبانة.. من ساعة اللى حصل و هى مخرجتش من اوضتها.. دى هتفرح قووى لما تعرف انهم افرجوا عنك..
"
97	"اومأ برأسه فى تفهم و غادر فى صمت..
"
98	"دخل جناحه و تطلع حوله فى شوق لكل ركن فيه فقد ظن انه لن يعود اليه من جديد.. تنهد فى راحة و توجه فى بطء الى الحمام لينال قسطا وافرا من النظافة و التى أفتقدها لفترة لابأس بها و اخد يمنى نفسه بمغطس الحمام الملئ بالماء الساخن و استرخاء لمدة طويلة حتى يلقى عن جسده ما عاناه فى الأيام الماضية.. و لكن ما ان وضع احدى قدميه على عتبة الحمام حتى بدأ الطرق على باب جناحه..
"
99	"تنهد فى ضيق و اندفع يفتح فى سرعة ليقف مشدوها امام عينيها التى صوبت نظراتها نحوه و كأنها لا تصدق انه بالفعل هنا.. ظل متسمرا على موضعه و هى كذلك لا يطرف لها جفن و اخيرا استفاق من ذهوله على انفجارها فى البكاء بشكل هستيرى حتى انها ما عادت قادرة على الوقوف قبالته فجلست على ركبتيها على اعتاب بابه تغطى وجهها بكامل كفيها و تنتحب فى رقة مزقت نياط قلبه الذى ما كان يدرك انه يمتلك واحدا الا بوجودها..
"
100	"هتف و هو ينحنى قبالتها محاولا طمأنتها رغم اضطرابه لمرأها:- هدير.. انا هنا.. انا كويس و الله..
"
101	"اخرجت وجهها من جوف كفيها و همست فى لوعة:- لا.. انت مش كويس يا حمزة.. شكلك مبهدل.. و دقنك طويلة.. و شعرك منكوش..
"
102	"كاد ينفجر ضاحكا لتعبيراتها الا انه أشفق على حالها فأبتسم هامسا:- ما هو انتِ لو اتأخرتى بس نص ساعة قبل ما تيجى تسلمى عليا كان زمانى خدت دش و بقيت حمزة النضيف اللى تعرفيه..انا كنت ف الحبس يا هدير مش ف رحلة..
"
103	"رفعت نظراته الدامعة اليه ليسقط قلبه بين قدميه و يزدرد ريقه بصعوبة امام رقتها و هى تهمس:- انا قلت لهم ان حمزة عمره ما يعمل حاجة تغضب ربنا.. ده مش بيرضى يسلم عليا و انا بنت عمه.. مش معقول.. انا عارفة حمزة كويس..
"
104	"تنحنح فى اضطراب و لم يعد قادرًا على الرد فنهض فى سرعة مبتعدا عنها لداخل جناحه هاتفا فى صوت تغلّفه الشدة:- اديكِ شفتينى يا ستى و اطمنتى عليا.. قومى ارتاحى بقى و انا كمان هرتاح..
"
105	"نهضت بالفعل و همت بالمغادرة الا انها استدارت فى هدوء قائلة:- انا عارفة انك مكلتش.. و انا كمان مكلتش من ساعة ما اخدوك..
"
106	"و دمعت عيناها من جديد و صمتت للحظات و اخيرا هتفت:- هستناك عشان ناكل سوا.. ماااشى..
"
107	"اومأ برأسه ايجابا غير قادر على تصنع الشدة من جديد امام ذاك الفيض القاهر من رقتها و وداعتها التى دوما ما كانت مصدر لإضطرابه و الان اصبحت مصدرا لقلقه و توجسه فقد ادرك انه ينحى منحن لا يعلم الى اى طريق سيودى به..
"
108	"رحلت مبتعدة و اندفع هو يغلق بابه دونها و قد شعر انه حتى و لو أغلق الف باب فهى اصبحت فعلا بالداخل حيث روحه و لا سبيل لإخراجها..
"
109	"زفر فى ضيق عندما تذكر انه معلق بجانب اخر جانب لا يسطيع منه فكاكاً.. امرأة اخرى هو ألتزم امامها بوعد قد قطعه على نفسه.. و هو ابدا لم يخلف وعدا.. و عليه ان يسدد دينه القديم تجاهها مهما حدث.. نعم يا حمزة.. مهما حدث..
"
110	"هكذا هتف لنفسه فى اصرار و حزم.
"
111	"تطلعت عائشة من نافذة حجرتها تتنسم بعض من هواء الصباح العليل و تحاول التسرية عن نفسها قليلا فقد أغلقت الجامعة أبوابها و ما عاد في الإمكان الخروج من النجع لأى سبب الا للضرورة.. بقيت على حالها فترة ترقب الغادى و الايب من موضعها المستتر قليلا و ما ان همت بإغلاق النافذة و الدخول الا و قد لمحت شخص مألوف لديها قادم من مسافة قريبة هتفت تستدعى هداية على عجالة و التي ظهرت من الداخل ملبية نداء ابنة عمها و التي اشارت اليها لتسرع الخطى و تقف بجوارها خلف احد ضلف النافذة المواربة لتهتف عائشة محاولة استثارة فضول هداية لمعرفة كنه ذاك القادم و الذى يمر الان من تحت سُوَر دارهم:- عارفة مين ده !؟.. مش هتصدجى..
"
112	"تطلعت هداية لذاك القادم محاولة استنتاج كنهه و أخيرا هتفت في عدم تصديق:- معچولة!؟.. دِه ماهر الهوارى!..
"
113	"هتفت عائشة مصدقة على صحة استنتاجها:- چدعة.. هو ماهر الهوارى بشحمه و لحمه.. بس اللى اتغير انه ربى دِجنه و بجى ملوش غير الچامع رايح چاى عليه..استشيخ ع الاخر..
"
114	"همست هداية:- سبحانه مغير الأحوال.. مين يجول ان ماهر دِه يهتدى.. بس كن موضوع استشهاد اخوه اثر عليه جووى!؟..
"
115	"هتفت عائشة مؤكدة:- يوووه.. مجلكيش.. اثر كَتير.. دِه مبيفوتش فرض دلوجت..و خصوصى بعد ما رجع م الحچ.. عينه دايما ف الأرض و السبحة ف يده و رايح چاى ع الچامع.. سبحانه الهادى..
"
116	"لم تعقب هداية بحرف بل تطلعت من جديد الى ماهر الجديد ذاك و الذى يتلاشى ظله المار امام دارهم متوجها لذاك المسجد القريب الذى لا يفصله عن عتبة الدار الا بضع خطوات..
"
117	"شردت قليلا لا تعرف لما جال خاطرها حول ذاك المهتدى حديثا حتى قطع شرودها طرق على باب شقتهما فأندفعت عائشة تفتح الباب لتغلق هداية النافذة محاولة وأد خواطرها الجانحة نحو المسجد و أحد رواده..
"
118	"هتفت سكينة بالسلام و في أعقابها دخلت كسبانة و جلسن في صمت للحظات ما ان تقدمت عائشة بأكواب الشاي الذى كان معد سلفا قبل حضورها بدقائق تضعها امامهن في ترحاب.. قاطعتها سكينة هاتفة في سعادة موجهة كلامها لعائشة:- عبجبال ما تشرب شربات فرحك عن جريب يا جمر..
"
119	"اضطربت عائشة في مجلسها فهى اكثر من يدرك ان ذاك لن يحدث الا اذا كان الغرض من ديارتهن هو مفاتحتها في وضعها داخل الدار و كيفية تنفيذ وصية عمها و زواجها من يونس.. و لكن هل هذا يُعقل ان تصعد روجته لطلب يدها لزوجها !؟..
"
120	"و الأدهى من ذلك انه يبدو عليها الانشراح و السرور !؟..
"
121	"كانت تزوى في موضعها لولا ان هتفت كسبانة في سعادة:- بجولك ايه يا عيشة يا بتى..انى هدخل ف الموضوع على طوول.. ايه جولك ف حامد ولدى!؟..
"
122	"تطلعت عائشة اليها في تيه و صمتت للحظات قبل ان تتساءل متعجبة:- جولى ف ايه بالظبط يا خالتى !؟..
"
123	"هتفت سكينة تنهى الامر:- حامد طالب يدك يا بتى.. ايه جولك !؟..
"
124	"انتفضت موضعها غير مصدقة ان أمنية قلبها منذ رأته قد تحققت و انه طلب يدها للزواج بالفعل..
"
125	"نكست رأسها في خجل دون ان تجيب بحرف لتهتف هداية و التي كانت تدرك ما يخبئه قلب ابنة عمها الطاهر من مشاعر لحامد لم تبوح بها لمخلوق لكنها قرأتها كثيرا مفضوحة على صفحة وجهها عندما يصادف الامر و يجتمع الجميع و يظهر هو في الصورة لتصبح عائشة في عالم أخر من الأحلام الوردية:- و هو حامد يتعيب يا حاچة سكينة..!. ده زينة الشباب و الله.. و السكوت علامة الرضا زى ما بيجولوا..
"
126	"ابتسمت سكينة و كسبانة متطلعات لبعضهن في نشوة حقيقة لانتصار مأربهما.. و أخيرا نهضتا مغادرات
"
127	"و قبل ان تغادر كسبانة تطلعت الى تلك الشابة الجميلة التي ستصبح قريبا زوجة ولدها و جذبتها في سعادة الى أحضانها في حنو بالغ و أخيرا أبعدتها قليلا لتقبلها هامسة و عيونها تدمع فرحا:- مبرووك يا مرت ولدى.. الف مبروووك..
"
128	"تعلقت عائشة بأحضانها الدافئة التي تشع حنانا تفتقده منذ زمن و قد استشعرت مدى قوة هذه المرأة التي يدعمها لين قلبها و نقاءه و ايقنت انه قد حان أخيرا موعدها مع السعادة التي كانت تعتقد ان الله يخبئها لها يوما ما.. و ها قد صدق اعتقادها و جاءت السعادة تهرول اليها و هي التي كانت تظن انها لن تزورها يوما و قد خاب ظنها...
"
129	"رحلت كل من كسبانة و سكينة لتبليغ خبر موافقتها لحامد و يونس و اعلان خطبتهما الغير رسمية لحين التحضير لعقد القران بعد تجهيز الشقة التي تقطنها مع هداية و التي استدارت تتطلع اليها الان غير مصدقة انها أصبحت خطيبة حامد بدلا من زواجها من ابيه ما بين طرفة عين و انتباهتها غير الله حالها من حال الى حال..
"
130	"تلقفتها هداية بين ذراعيها في سعادة غامرة هاتفة:- الف مبروك يا حبيبتى.. ربنا يتمم لك على خير يا رب..
"
131	"دمعت عينا عائشة في سعادة و ما عادت قادرة على التفوه بحرف و لكن قلبها اخذ يلهج بالدعاء شكرًا.. فأخيرا اصبح قاب قوسين او أدنى من الراحة التي كان ينشدها في محيا ذاك الحبيب الذى ظنت انه بعيد المنال..فهل سيصدق القدر في دعواه لقلبها بالسعادة.!؟..
"
1	"تمطعت الشمس في الأفق البعيد و امتدت أشعتها الدافئة كأذرع تزيح الأستار الرمادية عن الكون في هوادة
"
2	"جعلته يتنهد في راحة و هو يطالع تلك الأرض التي غادرها منذ زمن بعيد و قد بدأت خيوط الشمس الأولى تبرز له معالمها التي أفتقدها حد اللامعقول ..
"
3	"مد كفه و فتح نافذة السيارة رغم جهاز التكييف الذى يعمل داخلها فقط ليعب من هواء مدينته التي ما ظن ابدا ان هواءها يشبه حد التطابق رائحة أنفاسه
"
4	"التي يحيا بها ..
"
5	"ابتسم في مودة لهدير التي كانت تنام ملء جفونها و هي تتخذ من احد أكتافه مسندا لرأسها الصغير و تتكوم جانبه بمظهرها الطفولى ذاك كطفلة لا تتعدى الثانية عشرة من عمرها لا آنسة مكتملة الأنوثة على وشك التخرج خلال أشهر قليلة .. اتسعت ابتسامته و هو يطالعها من جديد و هي تزوم متبرمة من وضعية نومها التي ارهقتها خلال تلك الساعات الطويلة من السفر .. شعر بالذنب قليلا لأنه لم يستمع لها حين نصحته بالسفر بالطائرة لكنه آبى ذلك و قرر السفر بالسيارة رغبة في الإستمتاع بكل لحظة من رحلة عودته الى بلاده التي نبذته يوما ما ..
"
6	"رغب في ان يحفظ كل لحظة في رحلة العودة كما حفظ كل لحظة في رحلة التيه التي عاشها على مدى اكثر من ربع قرن خلا حتى انه لم يغمض له جفن منذ خروجه من الإسكندرية و حتى تلك اللحظة يمنى نفسه بقرب لقاء الأحبة ..
"
7	"تنهد من جديد هاتفا لسائقه الخاص فرغلى و الذى اصبح لا يفارقه بعد حادثة قدمه التي ما عاد قادرًا على استخدامها في القيادة :- اوجف عند اجرب زاوية و لا چامع يا فرغلى نصلوا العيد ..
"
8	"ابتسم فرغلى لزكريا من خلال المرآة هاتفا في محبة :- حاضر يا زكريا بيه .. كل سنة و حضرتك طيب ..
"
9	"ابتسم زكريا بدوره رابتا على كتف سائقه في مودة :- و انت طيب يا فرغلى و بخير .. معلش خدتك ف العيد من مرتك و عيالك ..
"
10	"هتف فرغلى في سرعة :- متقولش كده يا بيه انا تحت امرك دايما و ف اى وقت ..
"
11	"ربت زكريا من جديد على كتف سائقه في امتنان بينما تململت هدير من جديد هاتفة في نزق :- لسه كتير يا دادى .. هو احنا رايحين فين ..!؟.. مجاهل افريقيا ..
"
12	"قهقه زكريا هاتفا :- لاااه يا لمضة مبجيش كَتير .. هنصلوا العيد انى و عمك فرغلى و بعدها حاچة بسيطة ويبجوا وصلنا خلاص ..
"
13	"تمطعت هدير و هي تزوم ألما بسبب تيبس ظهرها هاتفة :- ما انا قلت لك يا بابا نسافر ..
"
14	"قاطعها زكريا مشاكسا :- عارف .. مش عايز اسافر بالطيارة انى حر ..و بعدين انى جلت لك خليكى المرة دى مع امك و تعالى المرة الچاية مرضتيش و شبطتى فىّ يبجى تستحملى ..
"
15	"تدللت عليه كعادتها و هي تحتضن ذراعه و هي تهتف بلهجة صعيدية حاولت بها مجاراة لهجة ابيها:- مجدرش ابعد عنك يا زيكواعمل ايه!؟..و بعدين مين يسليك ف السكة الطويلة دى .. مش هيدو حبيبتك ..
"
16	"انفجر زكريا مقهقها :- و الله انتِ بكاشة دِه انت طول السكة نايمة و مسمعتنيش الا صوت شخيرك ..
"
17	"وضعت هدير كفها على انفها في صدمة هاتفة :- شخير ..!؟.. انا بشخر يا زيكو ..!؟.. قولى انك بتضحك عليا..
"
18	"استكمل زكريا قهقهاته نافيا :- ايوه طبعا بضحك عليكِ .. بجى الجمر دِه يشخر برضك ..دِه انتِ نسمة ..
"
19	"انتفخت أوداجها بمديح ابيها الذى استطرد مشاكسا لها :- و أنتِ نايمة بس ..
"
20	"عقدت حاجبيها مدعية السخط مما عجل بالمزيد من ضحكاته حتى انتبه على صوت فرغلى يؤكد على الوصول لأقرب مسجد لأداء صلاة العيد .. فنزل زكريا متوكزا على عصاه التي لا تفارقه من السيارة مؤكدا على هدير ان تلزم مكانها داخلها فهزت رأسها إيجابا و هي تخرج جوالها تعبث به في لامبالاة و تتطلع حولها تستطلع بعين طفلة فضولية تلك البلاد البعيدة التي آتى منها ابوها ذات يوم ..
"
21	"هتف مهران في نزق اسفل نافذة حجرة باسل :- ياللاه يا باسل هم عشان نلحج نصلوا و نروح ندبحوا ..
"
22	"هتف باسل :- حاضر يا داكتور متسربع على ايه .. هو الدنيا هطير ميبجاش خلجك ضيج كِده ..
"
23	"تطلعت تسنيم من خلف نافذتها لخطيبها الذى يقف بالأسفل في انتظار اخيها و قلبها يكاد ينفطر شوقا لمرأه فهى لم تصل من جامعتها بعد انتهاء امتحاناتها الا اول أمس و لم تسنح الفرصة ليتقابلا .. لكنها منت نفسها بقرب الوصل و قد اكدت لها أمها ان العمل بالجناح الخاص بهما يسير على قدم و ساق و سينتهى عما قريب .. فقط بضع أسابيع و تكون معه للأبد ..
"
24	"تنهدت في شوق و محبة و هي تراه يرحل مع اخيها رافعا نظراته الى نافذتها لعله يلمح طيفها و رغم رغبتها التي لا تقل عن رغبته قوة الا انها استحت و فضلت الدخول و غلق النافذة في هدوء و هي تتنهد في لوعة لفراق محياه مما استدعى انتباه تسبيح التي بدأت في السخرية منها هاتفة مترنمة بكلمات أغنية قديمة :- ميكنش ده اللى اسمه الهوى .. اللى ملوش ف الكون دوا ..
"
25	"اندفعت تسنيم مغتاظة تلقى عليها بعض الوسائد و تسبيح تتلقاها بصرخات ضاحكة ..
"
26	"انطلق فرغلى في طريقه و ما ان شارف مدخل نجع الصالح حتى تغيرت ملامح زكريا و ارتسم على محياه بعض من حزن و شجن و هتف في سائقه امرا و هو يمر على تلك الهضاب القريبة :- وجف هنا يا فرغلى ..
"
27	"توقف فرغلى على الفور ليتنهد زكريا و هو يتطلع للأفق و عيناه لا تحيد عن تلك التلة القريبة مما استرعى انتباه هدير و قلقها لتهتف :- في حاجة يا دادى ..!؟.. احنا وقفنا هنا ليه ..!؟..
"
28	"دفع زكريا عباءته عن كتفيه و فتح باب سيارته و اندفع منها خارجا بمساعدة عصاه ..
"
29	"خرج فرغلى من السيارة مترجلا في سرعة يتبع زكريا الذى لم ينهره ليعود
"
30	"بل تركه يتبعه مساعدا إياه على صعود تلك التلة حتى وصل لمبتغاه فتنحى فرغلى جانبا في تأدب و ترك زكريا يقترب في وجل من ذاك القبر القريب الذى ما ان وصله حتى ترك عصاه تسقط أرضا و انحنى في بطء يجلس بجوار شاهد القبر و قد مد كفه يمسح ما علق به من اتربه طمست اسم صاحبه .. دمعت عيناه في رهبة..
"
31	"و هو يقرأ الاسم .. غسان صادق الهوارى ..
"
32	"و تنحنح في تأدب هامسا :- فاكرنى يا حاچ غسان .. انى جيت أبر بوعدى ليك .. فاكره !؟.. من اكتر من خمسة و عشرين سنة چيتك هنا و جلت انى راچع و ادينى رچعت .. رچعت زكريا بيه الهوارى .. مش زرزور يا حاچ غسان .. رچعت عشان اجولك تشكر ..ايوه بتشكرك .. لولا اللى عملته فيا مكنتش بجيت كيف ما انت واعيلى .. اه اتبهدلت و اتمرمت كَتيييير بس ف الاخر بجيب اهااا زكريا بيه اللى يملك نص إسكندرية و معاه فلوس ملهاش عدد ..
"
33	"تنهد زكريا و بعينه دمع يترقرق مهدداً بالهطول مستطردا بصوت متحشرج:- بس تعرف يا حاچ غسان .. كل دِه ميساويش مرة كنت اسمع فيها منيك كلمة ولدى ..شجيت و اتعذبت عشان ارچع اجولك انى اهااا زكريا اللى تتشرف بيه يمكن ساعتها ترضى و تجولها لى و لو مرة واحدة تبل ريجى .. تجولها و لو كدب و انى هعمل حالى سامعها.. جولها يابا .. جولها ..
"
34	"و هطلت دموع زكريا الحبيسة رغما عنه حارة مفعمة بالوجع .. مرت لحظات صمت قاتمة قبل ان يمد كفه و ينبش بجوار شاهد القرب على عمق قريب ليبتسم في شجن و هو يتطلع لنايه القديم الملطخ بالوحل ضمه لحضن كفه في رفق و كأنما يضم قطعة من روحه القديمة قد تركها هنا قبل رحيله و مد كفه الأخرى يلتقط عصاه و ينهض متوكئا عليها لينتفض فرغلى مساعدا إياه و ما ان استقام حتى رفع كفيه و بدأ في قراءة الفاتحة على روح ابيه و بالمثل فعل فرغلى و ما ان انتهيا حتى عادا ادراجهما للسيارة يغلفهما الصمت المطبق حد الخرس حتى ان هدير نفسها استشعرت ما يغلف ابيها من شجن فأثرت الصمت بدورها ..
"
35	"هتف ناصر بصوته الجهورى :- الكبدة يا اخونا .. هنموت م الجوع..
"
36	"هتفت به نعمة ناهرة في مرح :- يا واد اهمد .. انت على طول كده طبعك حامى .. حاااضر .. شيماء اهى بتظبطها  ..
"
37	"صرخ ناصر من جديد :- لاااا .. ف عرضك ياما .. روحى انتِ ظبطيها .. دى كبدة ضانى متكلفة .. عايزين لقمة عدلة مش يجلنا تسمم ع الصبح ..
"
38	"خرجت شيماء من المطبخ متزمرة :- طب و الله ما انا حاطة ايدى فيها و انت الخسران ..
"
39	"هتف ناصر مغيظاً إياها كالعادة :- اخسر نفسك ف الأكل و مخسرش صحتى ..الله الغنى ..
"
40	"انفجر خميس مقهقها على مشاكساتهما التي لا تنتهى و ما ان هم ناصر بإلقاء المزيد من تعليقاته الساخرة حتى قاطعه طرق متعجل على الباب ..
"
41	"تعجب الجمع متطلعا لبعضه البعض و اندفع ناصر يفتح الباب ليطالعه أخيه نادر صارخا في مرح :- أوعى تكون أكلت الكبدة كلها لوحدك يا صاد !؟..
"
42	"تلقاه ناصر بين ذراعيه صارخا في فرحة لقدومه ليجتمع الجميع حوله ليهتف نادر في سعادة :- انا مصدقت رضيوا انزل إجازة ع العيد واخدها من المعسكر لهنا جرى عشان ألحق الكبدة قبل ما الوحش ده يقضى عليها.. يا رب أكون جيت ف الوقت المناسب ..
"
43	"انفجر الجميع ضاحكين و ربتت نعمة على كتفه في حنو و هو يتخذ موضعه على المائدة :- و الله حتى لو مكنتش جيت النهاردة .. برضه نصيبك محفوظ يا قلب امك ..
"
44	"قبل نادر كفها الموضوعة على كتفه هاتفا :- تعيشى يا ست الكل ..هو انا ليا بركة الا نعمة ..
"
45	"قهقه الجميع ليهتف ناصر :- امك دى اللى اثبتت ان نظرية الغايب ملوش نايب دى نظرية فاشلة .. عندها الغايب ليه اكبر نايب ..ابسط يا عم دال ..
"
46	"كان الفرق بين اسميهما ناصر و نادر حرفا واحدا الصاد و النُّون و كان هذا هتاف احدهما للاخر منذ وعيا ذلك ..
"
47	"قهقهت نعمة :- ايوه امال ايه .. هو انا يجى لى قلب اكل و ابنى حبيبى ميكلش من اللى باكل منه ..
"
48	"ربت خميس على كتفها في حنو و مودة بينما شيماء تضع الاطباق على المائدة قبالتهم ليهتف ناصر موجها حديثه لنادر :- استر يا رب ..امك اتلهت ف مجيتك و سابت الكبدة للبت شيماء ..
"
49	"تطلع نادر لشيماء الممتعضة من تلميحات أخيه ليهتف في ترضية لخاطرها :- هو في احلى من طبيخ شوشو ..طب دى هتطلع احلى كبدة دقتها ف حياتى ..
"
50	"ابتسمت شيماء في سعادة فأخيرا جاء من ينصفها امام تجبر أخيه هاتفة:- تسلم يا نادر ربنا يسعدك دايما زى ما انت جابر بخاطرى ..
"
51	"هتف ناصر في غيظ تتأكله الغيرة التي حاول إخفاءها خلف امره لها :- طب قومى ياختى هاتى عيش زيادة ..
"
52	"ثم امسك سكين كانت موضوعة جانبا على الطاولة غرس نصلها في خشب الطاولة بعنف مستطردا :- بدل ما أقوم اجبر بخاطرك على طريقتى ..
"
53	"انتفضت مندفعة تحضر الخبز و هي تبرطم مغتاظة و الجميع يضحك على مشاكساتهما التي لا تنتهى ..
"
54	"تقدم ذاك الظل القادم يسبق صاحبه حتى وصل لتلك التعريشة التي يجلس بها يونس مدخنا أرجيلته التي لا تفارقه ووقف حتى حجب عن الأخير أشعة الشمس .. رفع يونس هامته متطلعا لذاك الجسد الواقف و خلفه شمس الصباح تطمث معالم وجهه عن ناظريه كاد يهتف مستطلعا هوية الضيف الا ان الأخير هتف بنبرة متحشرجة تأثرا :- لساك بتعشج الدخان يا يونس .. و لا اجولك يا سنچأ ..!؟..
"
55	"انتفض يونس عند سماعه ذاك الاسم البعيد عن مسامعه منذ سنوات و الذى لا يعلمه الا شخص واحد فقط .. انه هو .. و هتف يونس مندفعا الى أحضان الضيف صارخا :- زكريا .. واااه يا زكريا .. واااه يا واد عمى ..
"
56	"دمعت عين زكريا و هو يتلقى يونس بين ذراعيه متشبثا كل منهما بالأخر كأنما عادت السنون بعجلتها التي لا تدور للخلف ابدا الا انها عادت في تلك اللحظة ما بين عناق الذكرى و لهفة اللقاء ..
"
57	"ربت زكريا على ظهر يونس في محبة ليخرج يونس جسده المتكور بين ذراعيه ناظرا الي محياه من جديد كأنما يريد ان يصدق ان ما يراه أمامه هو زكريا حقا بشحمه و لحمه و انه لا يتوهم .. ابتسم له زكريا ليهتف يونس في عجالة و كأنما ادرك فجأة ان زكريا وصل لتوه و خاصة بسبب تلك السيارة الفارهة التي تنتظر على ذاك الطرف القريب من موضعهما :- انت لساتك مدخلتش شوفت الحاچة بخيتة!؟..
"
58	"هز زكريا رأسه نافيا و هتف منكس الرأس :- مش جادر يا يونس .. خچلان و خايف و مشتاج ..لكن مش چادراطلع لها .. حاسس انى هموت لو شافتنى على حالى دِه و انجهرت علىّ.. و حاسس انى هموت من شوجى ليها يا واد عمى ..
"
59	"تلجلج يونس محاولا مداراة عينيه عن زكريا الذى كعادته استطاع استشعار اضطراب يونس فهتف في لوعة :- امى جرالها حاچة يا يونس .. انطج!؟.
"
60	"هتف يونس في عجالة :- لاااه .. الحاچة بخيتة زينة .. بس اصلك هي يعنى .. اصلها ..
"
61	"صرخ زكريا يتعجله بالحقيقة :- مالها .. انطج .. امى مالها ..!؟..
"
62	"و هم بالاندفاع ناحية الدار الا ان يونس عاجله هاتفا :- امك نضرها راح و معدتش تشوف يا زكريا ..
"
63	"تسمر زكريا موضعه لم يأتي بحركة للحظات و ما استوعب ما قاله يونس حتى عاد لموضع وقوفه ماسكا بتلابيه هاتفا في ثورة :- و كيف محدش يجول لى ..!؟.. كيف يحصل لها كل دِه و انى مش دريان ..!؟.. هي دى الأمانة اللى أمنتهالك يا يونس انت و عاصم .. !؟..
"
64	"ربت يونس على كتفه مهدئا و هو يقول :- سامحنى يا واد عمى الحاچة هي اللى حلفتنا على كتاب ربنا ما نچيب لك خبر .. جالت انه امر ربنا و انت كنت هتعمل ايه يعنى عشان تحوشه .. و الصراحة لله عاصم بيه مجصرش و جاب لها دكاترة من شرجها و غربها و كلهم جالوا نفس الكلام و كتبوا نفس العلاچ ..
"
65	"هدأ زكريا قليلا و سحب كفيه المتشبثة بتلابيب يونس و ربت على كتفه في بادرة اعتذار محاولا ان يستوعب الامر برمته ..
"
66	"هتف يونس ينتشله من براثن الشرود:- ادخل شوفها يا زكريا ..دى بجالها زمن بتجول ان جلبها حاسس انك چاى .. و الله صدجت رؤيتها و احنا اللى ما كنّا مصدجينها ..
"
67	"اومأ زكريا برأسه إيجابا و سار في اتجاه سيارته متوجها لمدخل الدار ليرى تلك العزيزة الغالية التي ما عاد بقدرتها رؤيته بالمثل ..
"
68	"انتهى كل من باسل و مهران من ذبح الذبائح كعادة كل عيد .. لكن هذه المرة لم تأتى سندس لإستعجالهما كالعادة لجلب كبد الذبيحة لطبخها للإفطار كعادة كل عيد .. مات شوقا كل لحظة و هو يرهف السمع لكل حركة تقترب من حظيرة المواشى حيث يتم الذبح بأحد أركانها معتقدا انها هي .. ذاب لهفة لسماع ترنيمة اساورها التي تعلن عن مقدمها دوما بكرنفال من الفرحة يعم صدره و ينتشى له فؤاده .. لكن لا فائدة ..
"
69	"ما ظهرت و لو للحظة يروى بها ظمأه لمحياها ..
"
70	"كانت ملابسه قد تلطخت بالدماء و كفيه كذلك .. قرر الرحيل ليستحم و يعود من جديد بثياب نظيفة ليتناول طعام الإفطار مثل كل عيد مع خاله و زوجه و باقى أفراد الأسرة الا ان مهران آبى ذلك هاتفا في ضيق :- بجى معجول هسيبك تروح بالمنظر دِه..!؟.. ليه .. مفيش حمامات و لا هدوم عندينا و لا ايه .. تعال اطلع معاى اوضتى و استحمى و ألبس لك چلبية من بتوعى و اجعد معاى لحد الفَطور ما يچهز ..و بالمرة افرجك عملنا ايه لحد دلوجت ف الچناح اللى هتچوز فيه ..
"
71	"و اندفع مهران داخل السراىّ و خلفه باسل الذى كان يغض الطرف في تأدب تتأكله الرغبة في البحث عنها بكل ركن في السراىّ لعله يجدها .. لعله يكتفى بنظرة وحيدة الى محياها..
"
72	"هو يعلم ان مائدة الإفطار ستجمعهما عما قريب لكن لا قبل له على الانتظار و لو دقيقة واحدة أخرى ..
"
73	"مر بتلك الردهة الطويلة المفضية لحجرة مهران و مر بباب حجرتها..
"
74	"اقترب منه في وجل يكاد يسمع دقات قلبها خلفه وضع كفه المدرجة بالدماء بلا وعى على احد ضلف الباب يتلمس صوتها لعله يصل مسامعه و بالفعل سمع همسها و هي تتغنى بكلمات رقيقة .. لم يتخيل مطلقا ان سندس تملك حسا رقيقا ناعما بهذا الشكل الذى كاد يودى به لهلاكه في موضعه
"
75	"فهو دائما لا يسمع الا صوت تزمرها و رفضها لوجوده ..
"
76	"انتفض متراجعا رغما عنه عندما شعر بقدومها قرب الباب و تقهقر خطوتين للخلف متظاهرا انه وصل لتوه عند مدخل حجرتها ما ان فتحت الباب لتشهق في دهشة لمرأه .. تمالك نفسه محاولا نسيان تأثير صوتها الرهيف على مجامع حواسه هاتفا في سخرية:- ايه فيه يا بت خالى ..شوفتى عفريت!؟
"
77	"هتفت مجيبة :- لا.. اصل يعنى ..
"
78	"كانت المرة الأولى التي يراها فيها مضطربة بهذا الشكل فدوما هي مثال للثبات و الجدية .. لكنها تمالكت نفسها في سرعة هاتفة :- بقى بزمتك ده منظر حد يشوفه يوم العيد الصبح ..!؟
"
79	"هتف في غضب :- جصدك ايه بالظبط ..!؟
"
80	"اكدت في ثقة :- هيكون قصدى ايه..!؟.. واحد كله دم من ساسه لراسه كأنه قاتل قتيل ..  والله لو قاتل قتيل ما هايبقى منظرك كده ..
"
81	"و انفجرت ضاحكة و هي تحاول ان تتجنب المرور بالقرب منه خوفا من ان تتلوث ملابسها و اندفعت للأسفل ضحكاتها الشجية و اساورها الرنانة أطلقت العنان لدقات قلبه لتصنع سيمفونية من سعادة ألجمت لسانه عن الرد على سخريتها منه بما يليق ..
"
82	"لا يعرف كم غاب عن واقعه في غيابات عشقه لكنه عاد اليه سريعا مع نداءات مهران المتكررة تتعجله المجئ لأخر الردهة حيث حجرته ..
"
83	"فُتح الباب ببطء مريب و لم تعره بخيتة انتباها ظنا منها انها سكينة ام يونس قد أتت لتخبرها بأن الغذاء قد تم اعداده ..
"
84	"تنبهت للحظة عندما تقدم القادم خطوة و أغلق الباب ورائه فى ذات البطء الذى فُتح به ..كما سمعت طرق لعصا على ارضية الغرفة الخشبية مما يؤكد ان القادم يستند على عصا ما ..
"
85	"خطى القادم نحوها خطوة جعلتها تترك ما كانت تتشاغل به من تسبيح و استغفار على مسبحتها الألفية لتضعها جانبا و تُنزل قدميها المتربعتين على الفراش منتفضة فى وجل وقد وصل لروحها ريح ما افتقدتها منذ زمن بعيد قارب على الربع قرن او يزيد فهمست و هى تمد كفيها للهواء لعلها تصل لذاك القادم لتُسكن لوعة قلبها ..همست بأية قرآنية ذُكرت على لسان يعقوب عليه السلام عندما هلت عليه ريح ابنه يوسف :-  إِنِّي لَأَجِدُ رِيحَ يُوسُفَ ۖ لَوْلَا أَن تُفَنِّدُونِ...
"
86	"و اخذت تكررها عدة مرات و هى تتقدم متحسسة الهواء و ذاك الغريب يشهق باكيا فى قوة حتى اندفع اليها معانقا لا تهدأ شهقات بكائه الحاد المتزامنة مع صوت ارتطام عصاه التى تركها تهوى أرضا  فضمته لصدرها هاتفة بلوعة :- زكريا .. ولدى زكريا ..
"
87	"و هتف زكريا اخيرا من بين غصات الدموع بالقرب من اذنها و هو لايزل متعلقا بها مدفونا بين ذراعيها مزروعا بصدرها :- إيوه .. هو زكريا ياما .. هو يا غالية ..
"
88	"تنهدت بعمق و هى تعتصره بين طيات روحها وكأنها المرة الاولى منذ زمن يدخل أكسجين الحياة المحمل برائحة وليدها الى رئتيها فتشعر بأنها لاتزل حية ترزق ..
"
89	"لم يعرف كلاهما كم ظلا على هذه الحالة لكن  اخيرا ابتعدت بخيتة قليلا عنه ليرفع هو هامته متطلعا اليها متشربا ملامح وجهها التى غاب عنها و ما غاب .. و رأى كيف خط الزمان اثاره على تلك الملامح التى تركها يوما ما فتية نضرة.. فتلمس وجهها فى شوق طاغ .. لتبتسم هى فى هدوء هامسة بنبرة مازحة :- زى ما سبتنى يا واد غسان .. لساتنى بحطة يدك .. دِه يمكن احلويت كمان ..
"
90	"و قهقهت فقبل زكريا جبينها و أسندها حتى جلست على طرف الفراش الذى كانت تحتله منذ قليل ..
"
91	"و ما ان جلست حتى استند هو متحاملا على ألام قدمه ليجلس تحت اقدامها ملقيا رأسه المكدود فى حجرها لتربت هى على تلك الهامة المنهكة فى حنو بالغ و تتلمس بأطراف أناملها تلك القسمات و الملامح التى افتقدتها حد اللانهاية ..
"
92	"هتف زكريا بصوت مكتوم قادم من اعماق روحه و رأسه لاتزل باحضان حجرها :- ليه محدش جالى..!؟.. دى وصيتى ليك يا عاصم انت و يونس !؟ ليه .. !؟..
"
93	"قاطعته امه هاتفة و هى تربت على جانب وجهه حيث تضع كفها :- متلومش يا ولدى و تعاتب .. هم ملهمش ذنب .. انى اللى حلفتهم و اخدت منيهم عهد ربنا ما حد فيهم يجولك .. كان هيفيد بأيه يا ولدى .. دِه امر ربنا و انى رضيت بيه ..
"
94	"هتف مستنكرا :- كيف ياما .. على الأجل كنتى رحتى لأحسن دكاترة و لو حكمت كنت سفرتك بره مصر كمان ..
"
95	"اكدت من جديد :- انى جانى دكاترة بعدد شعر راسك يا واد بخيتة ... محدش جصر بس دِه امر الله .. هنعترضوا !؟.. الحمد لله على كل اللى يجيبه ربنا ..
"
96	"اكد زكريا فى حزم :- على العموم خلاص .. من هنا و رايح مش هسيبك و هاتاجى معاى و برضة هعرضك على اكبر دكاترة يشوفوا ايه اللى ممكن يتعمل لحالتك ..
"
97	"هزت بخيتة رأسها رافضة فى
"
98	"هدوء :- انى مش هروح ف حتة .. انى مش منجولة من هنا .. انى لو خرجت بره البلد .. لااه بلد ايه .. بره الدار دى .. اموت يا زكريا .. دِه انى اول مرة يبجالى دار بمال ولدى و حجه .. اسيب دِه كله و اتجلع منيه و اغرس چدورى ف ارض تانية بعد العمر دِه كله .. انت شوف حالك و كفاية عليا شوفتك كل ما تتوحشك امك تعال..
"
99	"تنهد زكريا فى ضيق غير راغب فى معارضتها فى تلك اللحظة و ألقى رأسه من جديد مستلقيا على احد فخذيها لتخلل هى أصابعها العجفاء بين خصلات شعره هامسة :- و الله و شيبت يا زكريا .. و الدنيا خدت و أدت معاك بالجووى يا ولدى ..
"
100	"تعجب زكريا رافعا رأسه متطلعا اليها لتهمس من جديد :- مستغرب ليه!؟ لهو انت فاكرنى مش بشوف ياك .. !؟
"
101	"و انفجرت مقهقهة ثم هتفت مستطردة :- سكينة دايما تجولى .. عاملة نفسك عمية و انتِ بتشوفى احسن منينا كلنا .. و الله صدجت الحزينة ..
"
102	"و تنهدت فى راحة و هى تربت على كتفه الذى تحسست بأناملها جانب وجهه حتى وصلت اليه هاتفة :- انى شيفاك بنور جلبى يا زكريا ..ووعيالك يا غالى كنى شيفاك بعيونى .. و الله .. لو حصل ايه دلوجت ما عاد يفرج معاى بعد شوفتك و طلتك عليّ..
"
103	"تنهد زكريا مقبلا باطن كفيها لتهمس هى فى لهفة :- مچبتش مرتك و عيالك معاك يا زكريا..!؟
"
104	"هتف فى تأكيد :- جبت هدير مستنية بره .. اما زينة مجدرتش تاجى بس هتاجى المرة الچاية .. و حازم كمان هاياجى بس يخلص المأمورية اللى طلعها .. ما انتِ عارفة بجى ظابط كد الدنيا ..
"
105	"هتفت فى سعادة :- الله اكبر .. ربنا يحفظهم و يخليهم ..
"
106	"هتف هو فى لهفة محاولا النهوض متحاملا على قدمه :- انا هنادي لك على هدير حلاً ..
"
107	"و توقف فجأة عندما هتفت بخيتة :- مال رچلك يا زكريا .. ايه فى !؟..
"
108	"انتبه لملاحظتها القوية فهمس و هو يجلس بالقرب منها :- مفيش يا حاچة متجلجيش .. شوية تعب و هيروحوا لحالهم ..
"
109	"تلمست طريقها حتى وضعت كفها على فخذه هاتفة :- لااه .. دِه تعب مش هين يا زكريا .. كنت داخل الأوضة على عصا .. ايه فى ..!؟. طمنى و ريح جلبى ..
"
110	"تنهد هامسا :- دِه اللى اخر رچوعى يا حاچة .. انا اتصبت ف حادثة اللوا مختار اللى كانت من كام سنة دى اللى دريتى بيها .. و جعدت أتعالج عشان بس أجدر اجف على رجليا تانى و اجيكِ .. مكنتش عايزك تشوفينى بعد السنين دى كلها چايلك عاچز على كرسى و تنجهرى علىّ ...
"
111	"لم تنبس بخيتة بحرف الا الربت عدة مرات على قدم ولدها لينهض هو منحنيا مقبلا جبينها مناديا على هدير لتدخل لتقابل جدتها و التى كانت تجلس منتظرة خارج الغرفة فى نفاذ صبر عندما طالت غيبة ابيها بالداخل لتهتف متزمرة فى ضيق و الجميع يتطلع اليها فى نظرات متباينة :- هو دادى بيعمل ايه كل ده جوه ..!؟..
"
112	"هتف حامد ساخرا :- معلش بجى بجالهم خمسة و عشرين سنة متجبلوش .. عيزاه يدخل يجول لأمه ايه بعد العمر دِه كله .. هاااى مامى اى ميس يو سو ماتش .. ما لازما يطول معاها ..
"
113	"هتف يونس و هو يتطلع لحامد ولده مؤنبا :- معلش يا بتى .. زمانه طالع دلوجت ..
"
114	"و كأن زكريا قد استمع لما نطق به يونس فى تلك اللحظة لينفرج باب الغرفة لينادى زكريا على هدير ابنته التى انتفضت فى سعادة متوجهة لداخل الغرفة هاتفة بانجليزية متقنة:- اخيرا .. اعتقدت انى سأموت هنا من الملل ..
"
115	"تطلع كل من كسبانة و يونس لبعضهما اولا ثم لولدهما مطالبين بترجمة ما قيل منذ لحظات على لسان ابنة زكريا العجيبة تلك ..الا ان حامد هتف مقهقها :- أوعى حد يجولى كانت بتجول ايه ..!؟.. و استطرد مازحا :- دى أعراض ناس و ميصحش نچيب ف سيرة حد ..
"
116	"هتفت كسبانة متحسرة على ولدها :- جال و مهندس زراعى جااال .. دِه انت اخرك تلم الدودة من غيط الجطن.
"
117	"انفجر يونس مقهقها لتعليق زوجته مما دفع حامد ليهتف متصنعا الحنق :- بجى كِده يا حاچ .. ضحكتك جووى دى .. ماااشى .. فينك يا حمزة.. !؟.. محدش بينصفنى غيره ..
"
118	"هتف يونس متعجبا :- ألا هو فين حمزة صح!؟.. مشفتوش بعد الصلاة .
"
119	"هتف حامد :- هيكون فين يعنى .. اكيد ف إسطبلات الخيل .. هو حيلته غيرها ..
"
120	"هنا ظهرت هدير خارج الغرفة هاتفة فى سعادة و قد ألتقطت اخر كلمات حامد  :- انت بتقول خيل ..!؟.. طب ودينى هناك بليز ..
"
121	"تطلع حامد لهدير و لأبويه مستفسرًا ليهتف يونس بعدم اقتناع :- وديها تتفرچ يا حامد عااادى ..
"
122	"رفع حامد كتفيه فى لامبالاة هاتفا فى قلة حيلة:- طيييب .. اتفضلى معايا ..
"
123	"و أشار لهدير بأن تتبعه .. و التى سارت خلفه فى سعادة و قد شعرت ان رحلتها لتلك البلاد البعيدة التى أتى منها ابيها لم تكن بالسوء الذى كانت تظنه ..
"
124	"هتف عاصم في لهفة و هو يجلس على مائدة الإفطار و الكل يجتمع حولها في سعادة :- فين باجى الأكل يا نچاة .. همى شوية ..
"
125	"اندفعت نجاة زوج سعيد خفير السراىّ هاتفة في عجالة :- اهو يا عاصم بيه.. چاية اهو ..!؟ ..
"
126	"ثم عادت ادراجها للمطبخ لتعود محملة بالمزيد من الاطباق لترى ابنتها الوحيدة ثريا قادمة من الباب المفضى على الحديقة الخلفية و الذى ينتهى بتلك الحجرة التي كانت يوما ما لزكريا قبل ان تسكنها و زوجها سعيد و تصبح داراً صغيرة من طابقين وهبها لهما عاصم عندما رزقهما الله بثريا ..
"
127	"اندفعت ثريا تساعد أمها في حمل الاطباق لمائدة الإفطار العامرة بالخارج غير آبهة انها يوما ما ستصبح مهندسة لكن رغم ذلك هي لم تنس مطلقا انها ثريا ابنة سعيد خفير سراىّ الهوارية .. بل انها تفتخر بذلك و لا تعبء لأى سخرية او غمز و لمز في ذاك الشأن.. كانت و لا تزل ذات روح حرة و عزيمة لا تلين مما اثار إعجاب زهرة فدفعتها لتكمل دراستها رغما عن اعتراض أبويها .. بل انها دعمتها ماديا حتى لا يكون ذاك سببا في انقطاعها عن الدراسة و هي لاتزل تحفظ لزهرة جميلها و تعدها ام ثانية لها ..
"
128	"هتفت ثريا في سعادة و هي تضع الاطباق :- كل سنة و إنتوا متچمعين دايما يا رب ..
"
129	"هتفت زهرة و من خلفها الجميع :- و انت طيبة .. لتستطرد زهرة مستفسرة:- فطرتى يا ثريا ..!؟
"
130	"ابتسمت ثريا في محبة و امتنان لزهرة هاتفة :- هافطر مع ابويا و امى..
"
131	"ابتسمت زهرة لها :- بالهنا و الشفا.. اقعدى انت و امك بقى كلوا و لو في حاجة تانى انا هقوم اجبها ..
"
132	"اتسعت ابتسامة ثريا الندية مؤكدة:- لا خلاص كِده .. كله تمام ..
"
133	"و استأذنت في أدب راحلة للداخل حيث أمها تعد طعام الإفطار لها و لأبيها ..
"
134	"اختار باسل على المائدة ذاك المقعد المواجه لمقعد سندس حتى يكون قبالتها تماما لا يفوته شاردة و لا واردة في تلك الدقائق التي يتناولون فيها الإفطار.. كان يطيل النظر اليها في عشق من السهل ان يُفتضح لو ان الجميع كان متنبها له لكن كل كان ملتهيا فيما يخصه..
"
135	"خاله عاصم يوزع اهتمامه ما بين طبق إفطاره و زوجه وإرغام الجميع على تناول المزيد من خيرات المائدة و مهران عيناه تحاول ان تحيد عن محيا تسنيم التي تذوب خجلا أمامه دون حتى ان يتطلع اليها و تسبيح التي تلتهى بإلتقاط الصور تارة و تناول طعامها تارة اما ابيه و امه فكان لهما شأن اخر ..
"
136	"كان ابوه يتجاذب أطراف الحديث مع خاله و امه تتجاذب أطراف الحديث مع زهرة زوجة خاله لكنها رغما عن ذلك هي الوحيدة التي ادركت بفطرتها كأم اين تتوجه نظرات ولدها و اين تكون قِبلة فؤاده و تحسرت في مرارة و هي تدرك تماما انه لولا فارق التعليم بينه و بين ابنة خاله لكانا الان زوجان او حتى على الأقل مثلهما كمهران و تسنيم على وشك الزواج .. هي تعلم ان ابنها يعشق سندس لكن تعلم انه لن يبح بذلك و لو مات عشقا لأنه يخشى رفضها له اذا أبدى رغبته في الارتباط بها ..
"
137	"تنهدت سهام في حسرة من جديد و لم يكن بإمكانها الا الدعاء في جوفها لعل و عسى يقرب الله ما بعد من أمل و يصبح ما كان مستحيلا في متناول اليد يوما ما...
"
1	"أغلقت هداية جميع منافذ دار ابيها و هي تتنهد في حزن على زمن ولى و زمن اخر أَت لا تعلم ما يخبئه لها.. فها هي في سبيلها لترك بيت ابيها هي و عائشة و الخضوع لرغبة يونس في اصطحابهما لداره بنجع الصالح بعيدا عن مضايقات جاسم و شره بعد انتهاء ايّام العزاء..
"
2	"قبلت على مضض مطلبه و كذا عائشة التي ما كان لها ان ترفض او تطلب فها هي معلقة كعروس بخيوط بابن عمها الذى ظهر فجأة من العدم لتجد نفسها ما بين يوم و ليلة عروس له و في سبيله للزواج بها كوصية واجبة النفاذ لعمها والذى اكد عليها و هو يلتقط أنفاسه الأخيرة..
"
3	"خرجت هداية و أغلقت خلفها باب الدار و نزلت الدرجات الأمامية للدرج حيث كانت عائشة بأنتظارها..
"
4	"تحركتا سويا في اتجاه سيارتهما التي تحمل أغراضهما و التي كان يونس يجلس امام مقودها في انتظارهما..
"
5	"هم يونس بالتحرك الا انه شاهد محروس خفير ابيه رحمه الله.. ترجل يونس و اتجه ناحيته هاتفا:- مش هوصيك يا محروس.. خد بالك م الدار و اى حاچة اتصل بيا طوالى..
"
6	"هز محروس رأسه مؤكدا و سمات الحزن مرسومة على قسمات وجهه المتغضن ألما على فراق سيده العمدة حامد و إغلاق الدار بهذا الشكل.. و خاصة ان حادث إطلاق النار عليه لم يسفر عن متهم.. رغم علم الجميع من قد يكون الجانى لكن لم يكن احد يجرؤ على التفوه بكلمة.. حتى يونس نفسه لم يكن ليفعلها ليس رغبة في التستر على القاتل بل لأن هذا جزء من وصية ابيه قبل وفاته و عليه السمع و الطاعة و التى همس بها بعيدا عن مسامع الجميع ممن حصر الواقعة..
"
7	"عاد يونس امام المقود مرة أخرى و انطلق بالعربة و هداية جواره و عائشة خلفه و التي تطلعت لدار عمها من جديد و هي تغيب عنها و سالت دموعها انهارا.. كيف يمكنها الذهاب لبيت بن عمها و زوجته هناك!؟.. تراها علمت بتلك الوصية التي ابتلاها بها عمها قبل موته بلحظات!؟.. و كيف سيكون الحال عندها!؟..
"
8	"لقد جاءت للعزاء و رأتها و كانت تتعامل معها بتحفظ... حقها اكيد فهى تعامل غريمتها المزعومة و التي ظهرت من العدم لتشاركها زوجها و شريك عمرها..
"
9	"انتحبت من جديد و هي لا تدرى كيف ستكون الحياة في مثل هذا الجحيم الحى، ليتها ماتت مع والديها في حادثتهما و ما تعرضت لمثل تلك المهانة و لا ذاك الذل.. تنقلت من دار لدار و من وصية لأخرى وهى لا حول لها و لا قوة.. لا يسعها الا الطاعة العمياء..
"
10	"وصلوا أخيرا لدار يونس و اتجه يعلم كل من فيها بمقدم هداية و عائشة و التي وقفت تتطلع لدارها الجديد مستشعرة بقلب واجف ان ذاك الدار هو حلقة جديدة من مسلسل خضوعها و خنوعها.. لكن هل لديها البديل!؟..
"
11	"لم يكن بمقدوره البقاء بالأسفل فقد استشعر ان بقاءه بعيدا عن محياها سيكون افضل و خاصة فى ظل تلك الظروف الجديدة التى طرأت والخاصة بمرض امه و ملازمة شيماء لها..
"
12	"ما كان بامكانه البقاء مشاهدا لها ليل نهار و هى بعيدة عنه بهذا الشكل.. على الاقل بالأعلى كان قادرًا على التحدث معها اثناء تناولهما الطعام حتى و لو بضع كلمات.. لكن الان هى قابعة على الدوام فى غرفة ابيه ملاصقة لفراش امه لا تتركها قط الا للضرورة القصوى..
"
13	"تنهد فى ضيق و هو يضع المفتاح بموضعه و يدفع الباب لينفرج عن الردهة و طالعه الان الطعام الذى أحضرته بالتأكيد موضوعا على الطاولة قبالته.. رفع الغطاء عن الطعام متطلعا اليه بلا رغبة و اخيرا اعاد الغطاء موضعه دون ان يمسه..
"
14	"توجه لغرفته فى رتابة ملقيا نفسه على الفراش فى ضجر.. حاول النوم لكن كيف له النوم و هى ليست تحت سقف بيته.. انه لا يفصلها عنه الا بضع درجات من سلم البيت لكنه يستشعرها اميال و اميال.. انه يفتقد انفاسها حد الالم..
"
15	"تقلب يمنة و يسرى على ذاك الفراش الذى اضحى موضع من اشواك و اخيرا انتفض فى ضيق و ما ادرك ما يفعل الا و هو يجد نفسه يدفع باب غرفتها و يلقى بنفسه فى احضان فراشها و كأنما يجد سلواه فى بعض من عبقها الذى تستره الوسائد او تحمله الاغطية.. و لحسن حظه وقعت كفه على احد ارديتها المنزلية التى خلعتها و تركتها على طرف فراشها.. تناول ذاك الرداء بيد مرتعشة و ضمه الى صدره فى شوق و كأنما يضم صاحبته تلك البعيدة النائية التى لا تعلم كم يدميه بعادها عنه حد الصراخ وجعا و طلبا لقربها.. لكنه صراخ مكتوم.. صراخ يأبى ان يغادر حلقه ابدا..
"
16	"انكمش على نفسه يغمس رأسه بين طيات الوسادة و يتلخف بالغطاء و هو يضم الرداء المقدس لأحضانه ليزوره النوم اخيرا بعد ان تسلل بعض من عطرها الى انفاسه فهدد روحه..
"
17	"اندفعت كسبانة لداخل غرفتها في ثورة تهدد و تتوعد و ما ان لحق بها يونس حتى أغلقت الباب خلفه في عنف و هتفت بكل ما يعتمل داخلها من قهر و كبت اختزنته طوال الأيام الماضية احتراما لوفاة ابيه:- بجولك ايه!؟..
"
18	"انى مش هسكت ع اللى بيحصل دِه.. يعنى اعرف ان دى وصية ابوك و جالك تتچوزها و أكتم جهرتى طول العزا.. و عديناها .. لكن كمان تجبها لحد دارى و عايزها تعيش هنا.. لاااه.. دِه انت لو جاصد تجهرنى و تموتنى بحسرتى مش هاتعمل كِده..
"
19	"هتف يونس في غضب:- كنك اتجننتى يا كسبانة على كبر!؟.. اتچوز مين يا مخبلة!؟.. اتچوز بت من دور عيالى.. لاااه دى اصغر كمان من عيالى.. دى اصغر من حامد ولدك.. تجولى اتچوزها!؟..
"
20	"هتفت كسبانة في ثورة:- و هو انى اللى جولت.!؟.. مش دى وصية ابوك الله يرحمه برضك.. و لا انى مخبلة عن چد و عجلى خف!؟..
"
21	"هتف يونس متنهدا في تعب و هو يجلس على احدى الأرائك:- لاااه.. صح وصية ابوى.. بس انى مش كدها.. اخرها تبجى عايشة معانا هنا نحموها هي و هداية اختى.. لكن چواز.. لااه.. ابجى بظلمها.. و مكنش ينفع يا كسبانة اسيبهم لحالهم هي و هداية جاسم يبيع و يشترى فيهم.. دِه مفترى و جتال جتلة..
"
22	"ضربت كسبانة على صدرها بباطن كفها في لوعة:- يا حزنى.. و احنا ايه اللى رمانا ع الهم دِه بس.. ما كنّا عايشين كافيين غيرنا شرنا..
"
23	"هتف يونس:- هو حد كان عالم باللى هايچرى لأبويا!؟.. دول بجوا ف رجبتى يا كسبانة.. عرضى.. هسيب عرضى برضك لكلب زى جاسم دِه ينهش فيه!؟..
"
24	"صمتت كسبانة و لم تعقب و نهضت في هدوء دموعها تنساب على خديها و تركت الغرفة و هى لا تعلم هل ما قرره بخصوص وصية زواجه من ابنة عمه صحيح.. ام انه يهادنها حتى يحقق وصية ابيه تلك و التي جلبت على حياتها الغم و الكرب!؟..
"
25	"هبطت الدرج فى عجالة رغم حذاءها ذى الكعب العالى و تنورتها الضيقة نوعا ما لكنها تعلم ان حمزة ينتظرها بالأسفل حتى يوصلها معه للشركة و ما من مجال لتتأخر عليه و لو لثانية واحدة حتى لا ينهرها كما فعل فى السابق..
"
26	"ألتقطت انفاسها فى تتابع و هى تقف أمامه حيث ينتظرها على باب الفيلا الداخلى هاتفة:- جيت ف ميعادى اهو.. متأخرتش صح.. !؟.
"
27	"كظم غيظه ما ان طالع ما ترتديه و هتف فى سخط متجاهلا الرد على سؤالها بخصوص تأخرها المعتاد على ميعاد الذهاب للشركة رغم علمها حرصه على دقة المواعيد.. :- ايه اللى انتِ لبساه دِه!؟..
"
28	"هتفت و هى تستدير حول نفسها فى سعادة:- ايه عجبك !!؟..
"
29	"و نطقت فى انجليزية متقنة باسم قميصها الحريرى المنعدم الأكمام و تنورتها التى قدت عليها لتفصل خصرها النحيل و تعطى المزيد من الحرية لحركة قدميها بتلك الفتحة الواسعة بأحد جوانبها و هى بالكاد تصل لما دون ركبتيها بقليل.. و هتفت من جديد فى ابتسامة طفولية متسائلة وهى تغمز بأحدى عينيها:- ايه.. عايز تجيب زيه لتسبيح!؟..
"
30	"هتف منتفضا:- دِه انى اكسر راسها جبل ما تفكر تلبسه..
"
31	"هتفت مذعورة فى صدمة:- ليه!؟.. هى تسبيح بتلبس ايه!؟..
"
32	"هتف متعجبا السؤال:- يعنى ايه بتلبس ايه.. بتلبس العادى!؟..
"
33	"هتفت بدهشة:- طب ما هو ده العادى يا حمزة..
"
34	"هتف فى غضب:- عادى.. !! عادى ايه يا بت الحاچ زكريا.. و أشار لها فى حنق.. دراعاتك دى اللى ظاهرة كلها و رجليكى اللى باين نصها و رجبتك و شعرك.. و.. أشار الى محياها ككل هاتفا فى ضيق.. كل الهلومة اللى انت عملاها ف نفسك دِه.. و تجولى دِه العادى..
"
35	"نظرت اليه فى براءة حقيقية هاتفة:- بليز يا حمزة ممكن تفهمني انت قصدك ايه!؟..
"
36	"تنهد فى تعب بعد ان استعاد رباطة جأشه التى بدأ يفقدها ما ان تطلعت اليه بتلك النظرات البريئة التى تثير جنونه و التى تخرج منها تلقائية حد عدم التصديق.. و اخيرا هتف:- بصى يا بنت الناس..
"
37	"ابتسمت تشاغبه:- انا فعلا بنت الناس اللى جوه دوول..
"
38	"زفر حمزة فى ضيق:- بصى يا بت الراچل الطيب..
"
39	"اكدت فى مرح:- ده بابى.. فعلا هو طيب و الله..
"
40	"صرخ حمزة بنفاذ صبر:- هتسمعى و لا اجوم اشوف حالى..
"
41	"صمتت فى خوف تضع كفها على فمها فى صدمة.. أورثه مظهرها المرتعب من صراخه بعض من إشفاق عليها و على الرغم ان مظهرها كان يدعوه لينفجر ضاحكا الا انه تماسك فى ثبات و بدأ فى الحديث هاتفا:- كل اللى بجوله انك تطولى كم البلوزة اللى انت لبساها دى شوية و تطولى كمان الجيبة اللى انت لبساها حبة.. فيها حاچة دى!؟..
"
42	"هتف سؤاله الاخير فى هدوء مما جعلها تتشجع قائلة:- بس ده أستيل لبسى يا حمزة من زمان.. ومش شايفة انه مضايق حد و لا حتى غريب عن اللى حواليا.. كلهم كده..
"
43	"هتف بتهور:- انتِ غيرهم..
"
44	"و تنبه لتهوره لكنه حمد الله انها لم تنتبه لعثرته و استطردت فى تعجب:- انت بتقولى انتِ غيرهم و حازم بيقولى كده برضو.. و بصراحة انا لا فهماك و لا فهماه.. انا اللى شيفاه انى عادية جدا و مش بعمل حاجة غلط.. يبقى فى ايه!؟..
"
45	"هز حمزة رأسه نافيا:- مفيش يا بت عمى.. مفيش.. هايجى يوم و تعرفى انك أغلى من كِده..
"
46	"و اندفع باتجاه السيارة لتتبعه فى حيرة لكلماته الاخيرة التى ما استطاعت ان تجد لها تفسيرا..
"
47	"صعدت عائشة و هداية للدور العلوى في بيت يونس حيث تم اختياره كموضع لإنتقالهما حتى تكونا على حريتهما بعيدا عن حركة الشباب حمزة او حامد بالأسفل و خاصة عائشة التي لها وضع خاص..
"
48	"دخلت كلتاهما الشقة في ترقب.. و دارتا فيها و قد لاقت اعجابهما فهى كانت مجهزة بشكل جيد من جميع النواحي استعدادا لزواج حمزة..
"
49	"خلعت عائشة خمارها الأسود الذى تغير لونه من حر الطريق و غباره و بدأت في غسله و ارتدت غيره في سرعة هاتفة لهداية انها ستصعد السطح لنشره و التطلع للنجع من الأعلى و رؤيته هل يشبه نجع الحناوى ام لا..
"
50	"اشارت هداية لها بالذهاب و هي تستعد لتكبيرة الإحرام إيذانا لدخولها للصلاة..
"
51	"فتحت عائشة باب شقتهما في وجل و أغلقته خلفها في هدوء و بدأت في صعود الدرجات لأعلى في ترقب..
"
52	"وصلت لعتبة السطح و تطلعت حولها في فضول و أخيرا خطت للداخل تبحث عن احد الأحبال لنشر خمارها.. وجدته في الجهة الشرقية من السطح..
"
53	"اندفعت الأفراخ الصغيرة التي كانت تملأ الدنيا صياحا و جلبة مبتعدة عن سبيلها في خوف..
"
54	"فردت خمارها و ثبتته على احد الأحبال و دارت تنظر للنجع من عليائها تعب من النسيم القادم من بين النخيل المنتشر على مقربة من الدار..
"
55	"كان المنظر خلابا و قد اخذها كليا حتى انها لم تنتبه لذاك الصفير القادم من الأسفل و الذى وصل لعتبة السطح
"
56	"فتحول لصوت شجى يردد بعض الكلمات في تناغم تام جعلها تتسمر موضعها..
"
57	"كان هو يقف باحثا عن شيء ما لا يدركه و أخيرا ايقنت انه يبحث عن احدى الدجاجات السمينة حتى يمسكها لذبحها ربما.. اخذ يجرى حول المكان يحاول الإمساك بالدجاجة و لكن لا فائدة حتى انه في اثناء كفاحه ذاك سقط متعثرا في احد اوانى الطعام المخصصة للأفراخ و انغرست كفه بالكامل داخل طبق اخر فأخذ يطلق السباب في حنق و هو متكوم ارضا..
"
58	"مما جعلها رغما عنها تنفجر ضاحكة
"
59	"على مظهره.. كان يفصل بينهما حبل بعرض السطح و الذى تمدد عليه احد أغطية الفراش كحاجز بينهما فلم تكن ترى الا بعض منه.. و شاهدت بعض من معركته مع الدجاج عندما كان يجرى هنا و هناك..
"
60	"انتفض هو عندما تناهى لمسامعه ضحكاتها التي علا رنينها رغما عنها.. توقف مذهولا للحظات و أخيرا تنبه انه يقف بلا بنطال و لا قميص كعادته و قد خلعهما بالأسفل استعداداً للمعركة مع الدجاجات فجذب غطاء الفراش المنشور بينهما و تلحف به دون ان ينبس بحرف واحد و اندفع مغادرا السطح لتتلقفه امه مندفعة من الأسفل لتحذره ان اصبح لديه نسوة في الدار و عليه ان يحذر الصعود مرة أخرى بهذا المظهر الخليع..
"
61	"نظر حامد لأمه في غيظ هاتفا:- توك ما افتكرتى يا كسبانة.. ابنك كِده برستيجه يضيع..
"
62	"هتفت كسبانة في هم:- ايه اللى يضيع دِه يا خوى!؟.. و النبى هي ما نجصاك.. انزل و خلى بالك بعد كِده..
"
63	"هتف حامد مازحا و هو يتلحف بالغطاء حتى رأسه جيدا كبُردة بشكل أورث كسبانة الضحكات:- ايه رأيك!؟.. السترة حلوة برضك..
"
64	"جذبته كسبانة خلفها و هبطت الدرج و هي تنظر لباب الشقة العلوية و التي ظنت انها ستكون مصدر سعادة لها بزواج ابنها حمزة و تسبيح فيها لتصبح فجأة بين عشية و ضحاها موضع يتأكلها الشك في انه سيكون دارا لزوجة أخرى قد يجلبها زوجها بعد كل ذلك العمر من اجل تحقيق وصية والده المشؤومة...
"
65	"دخل الغرفة متأخرا كعادته في الفترة الماضية.. كان يتعمد التأخر حتى يعود ليجد تسنيم نائمة فلا يضطر للبقاء متيقظا يموت شوقا ليتجاذب معها أطراف الحديث حتى.. مجرد حديث فقط.. انه يتعذب بحق لمرأها أمامه دون ان يكون له اى حق في الاقتراب منها فهو يذكر تماما انه حرمها على نفسه تحريما مغلظا في ليلة زفافهما و ها هو يدفع ثمن تسرعه و رعونته وقتها و هي منذ المرة الأخيرة التي سقطت فيها بين ذراعيه و انتفض مبتعدا مع اذان الفجر و هو يشعر انها تتعمد ان تقتص منه جراء ذاك البعد و.
"
66	"تأخذ بثأرها من نفوره و صده لها بهذا الشكل الذى يورثه مرارًا لا يحتمله..
"
67	"دار بناظريه في أنحاء الغرفة و توقع ان يجدها متمددة على فراشها في مثل هذه الساعة الا ان ظنه لم يكن بمحله.
"
68	"فتعجب.. تراها اين ذهبت في مثل ذلك الوقت!؟.. انتفض عندما انفرج باب الحمام عن محياها.. و شهق بصوت مسموع و هي يرى ما لا يحتمله قلبه الذى ينوء بحمل عشقها الذى يديمه.. كانت كتلة متجسدة من الإثارة و هي تخرج بذاك الثوب الحريرى و شعرها الغجرى الأسمر يسافر حيث لا نهاية على كتفيها..
"
69	"كانت رائحة عطرها الذى فاح عبقه في ارجاء الغرفة قد اسكره تماما..
"
70	"أغلقت باب الحمام و تهادت لداخل الغرفة و كأنها لا تراه.. مرت جواره فخدرته تماما بجدائلها السرمدية التي كانت تعانق خصرها في دلال فطرى
"
71	"و اصبح أسيرا بالكامل لمحياها الفتان ذاك فما عاد قادرًا على ان يحيد بناظريه عنها..
"
72	"رأت نظراته و شعرت بما يعتريه و ابتسمت داخلها في سعادة فها هي تأخد بثأرها منه.. فليبتعد ان استطاع و يتركها تتجرع مهانة الصد و الهجران
"
73	"انها لن تغفر له مطلقا انها كانت بين ذراعيه طائعة و هو الذى نأى عنها معرضا.. ستجعله يشتهيها و حين يقترب ستصبح سرابا حتى يتعلم جيدا كيف تُعامل النساء و خاصة.. لو كانت امرأة تهواه لهذه الدرجة.. و تعشقه بهذا الصدق حد الألم.. و تتمناه بذاك العمق حد المعاناة.. و تمقته لما يفعله بها حد الانتقام لكرامتها و كبريائها الجريحة..
"
74	".. انها تعلم انه لايزل على ظنه القديم فيها بسبب ذاك الرجل الاخرق الذى ذهبت لمقابلته بديلا عن اختها الصغرى تسبيح.. هى تعلم انها اخطأت.. لكنه ابدا لم يطبق فيها قول الآية الكريمة.. ان جاءكم فاسق بنبأ فتبينوا.. وهو لم يتبين.. هو لم يأت مرة يسألها ماذا حدث.. يسألها سبب مقابلتها لهذا الرجل..
"
75	"انه فقط اصدر حكمه بإعدام حبها في قلبه و انتهى.. و لهذا حساب اخر لم يأتي دوره بعد..
"
76	"عادت بعد ان حصلت على ما كانت تتعلل بحاجتها اليه حتى تمر من أمامه
"
77	"و استلقت على فراشها و تركته لايزل على حاله المشدوه من مرأها الأسر.
"
78	"ابتسمت هي في جزل لمطالعته بهذا الشكل و قد ادركت انها حصلت على ثأرها بالكامل عندما اندفع هاربا من الغرفة كمن تتعقبه شياطين الأرض هامسة خلفه:- هاتبعد مهما تبعد هاترچع يا شيخ مهران..
"
79	"هتفت هداية بعائشة المستلقية في كسل على فراشها:- هاا.. هاتيجى معاى و لا هتفضلى نايمة!؟..
"
80	"هتفت عائشة في نعاس:- لاااه انى تعبانة.. روحى انت.. انا مش جادرة اجوم..
"
81	"هتفت هداية و هي تعدل من خمارها الأسود امام المرأة:- طيب.. انى هروح اشوف الدنيا فيها ايه لحسن فاتنا كَتير.. و لو لجيت حد من زميلاتك هچيب لك محاضراتك معاى..
"
82	"هتفت عائشة ممتنة:- تسلمى لى يا هداية.. ربنا يخليكى..
"
83	"ألقت هداية السلام و اندفعت للأسفل متوقعة وجود يونس او حامد ليقلاها للجامعة بالسيارة الا ان كسبانة أخبرتها ان كلاهما في أطراف الأرض البعيدة..
"
84	"هتفت هداية:- طب خلاص متنادميش على حد فيهم انى هاخد عربية من ع الطريج تنزلنى جدام الجامعة.. هشوف اللى فاتنى و فات عيشة و تنى راچعة على طول..
"
85	"اندفعت هداية خارج دار يونس اخيها قبل ان تحاول كسبانة إثنائها عن الذهاب الا برفقة اخيها او حامد..
"
86	"سارت في قلب النجع لا تعرف كيف الوصول للطريق لكنها اتبعت حدسها
"
87	"و باتت على وشك الوصول حتى ظهر احدهم من احد الزوايا..
"
88	"كادت تصرخ منتفضة الا انه انفجر ضاحكا لمرأها بهذا الشكل و هتف في سخرية:- اللى يشوفك ماشية كيف عسكرى الدورية ميجولش دى بتخاف.. و لا ايه يا بت العمدة!؟..
"
89	"نظرت هداية لذاك الأخرق الذى لم تكن تلك المرة الأولى الذى يتعقبها فيها.. فهو يتبعها كظلها ما ان تخرج من دار اخيها حتى تصل لوجهتها اى كانت..
"
90	"كادت تصفعه متشفية نظرا لجرأته و صفاقته في التعامل معها الا انها اكتفت بنظرة نارية و اندفعت مبتعدة ليتعقبها بدوره هاتفا في حنق:- ايه يا بت العمدة.. !؟ محناش كد المجام و لا ايه !!.. ردى طيب.. طب اعملى اى حاچة.. لهو انت فاكرة نفسك مين يعنى!؟..
"
91	"استشعرت ان عدم ردها عليه يثير غيظه فأستمرت على صمتها لا تعيره اهتماما ليهتف في غيظ:- شايفة نفسك على ايه!؟.. عشان بت عمدة.. لهو انت متعرفيش انى مين!؟.. انى..
"
92	"انتقضت هاتفة في حنق مقاطعة اياه:- انا ميهمنيش انت مين.. و لا عايزة أعرفك م الأساس.. و دى اخر مرة هلاجيك ماشى ورايا.. كل مرة اجول دى صدفة لكن انى بجولهالك اهاا لو اتكررت يبجى متلومش الا روحك..
"
93	"كانت قد وصلت لموضع سيارات الأجرة فأندفعت داخل احداها تاركة إياه يغلى غضبا من جراء تلك المتكبرة التي ترى حالها افضل من الجميع و كأن على رأسها احدى الريشات.. زفر في ثورة و سيارتها تغادر و هتف في غيظ:- ماااشى.. يا انى يا انت ِ و نبجوا نشوفوا هاتعملى ايه مع ماهر الهوارى.. يا بت العمدة..
"
94	"تقدم ماجد هامسا بصوت خفيض و هو يقترب من موضع مؤمن مناولا له كوب من الشاى الساخن فى ظل ذاك البرد القارص ف تلك الثكنة العسكرية التى تضمهما ليتناولها مؤمن فى سعادة غامرة بين كفيه محتضنا سلاحه الى صدره هامسا بدوره:- تشكر يا واد عمى.. كنت محتاچها جووى كباية الشاى دى.. الواحد رصرص من البرد..
"
95	"ابتسم ماجد رابتا على فخذه هامسا بابتسامة واسعة:- اى خدمة يابو عمو..
"
96	"ثم استطرد متحسرا:- خلاص قربت تسبنا يا مؤمن و تخلص تجنيدك.!؟.. . هتقطع بيا.. اتعودت على وجودك ف المعسكر و الله..
"
97	"ابتسم مؤمن و هو يرتشف بعض من كوبه مستمتعا ليهمس:- و الله و انت كمان يا ماچد.. اتعودت ابجى معاك دايما.. سبحان من خلى اول تعيينك ف نفس السرية اللى بخدم فيها..
"
98	"ربت ماجد على كتفه هامسا:- ربنا يوفقك يا مؤمن انت بن حلال و تستاهل كل خير..
"
99	"ثم تساءل فجأة:- هو انت اجازتك الجاية امتى بالظبط يا مؤمن!؟..
"
100	"-كمان يومين ان شاء الله.. بس و الله ما عارف ليه حاسسهم بعيد كنهم مش هايچوا!؟..
"
101	"تعجب ماجد:- ليه بتقول كده يابنى!؟ دوول يومين مش سنتين!؟.. فكرنى أديك جواب للحاج عاصم عشان وحشونى قووى و مش عارف أوصل لهم بشبكة الموبيل اللى مش موجودة هنا اصلا..
"
102	"همس مؤمن:- عيونى.. هات اللى انت عاوز توصله و انا تحت امرك.
"
103	"ربت ماجد على كتفه شاكرا:- تسلم يا كبير..
"
104	"شرد مؤمن قليلا ليوقظه ماجد هاتفا بمرح:- اييييه.. رحت فين يا واد عمى!؟..
"
105	"ابتسم مؤمن فى شجن هامسا:- رحت لحد النچع و جيت.. اصلك امى و اخواتى وحشونى جووى مش عارف ليه هافف عليا شوفتهم!؟..
"
106	"امى وحشتنى.. و ماهر.. و البت ايمان.. يا ترى عاملة ايه ف مذاكرتها!؟..
"
107	"اكد ماجد:- اكيد زى الفل يا عم.. مالك النهاردة فيك ايه!؟..
"
108	"استطرد مؤمن كأنه لم يسمع سؤال ماجد الاخير هامسا و نظره يمتد لبعيد عبر دروب الصحراء كأنه يرى غيبا لا يعيه صاحبه:- انت عارف يا ماچد.. امى دى غلبانة و الله.. صعبانة عليا جووى.. تعرف.. لما بفكر ف حياتها بلجيها عمرها ما نالت اللى تشتهيه.. لا اب يحن عليها و يكبر بيها.. و لما مات.. الأخ كان اسوء و أضل... حتى جوازها من ابويا.. انت عارف أوله من اخره.. معشتش يوم حلو.. حتى عيالها..
"
109	"ماهر مطلع عينها و دايما تجولى انها خايفة تكون نهايته زى نهاية خالى سليم.. و ايمان.. رغم انها غلبانة و منكسرة.. لكن ليها شخصية خلاف عن امى و مش متفجين ف حاچات كتيير.. حتى انا.. على كد ما أجدر بحاول أطاوعها و اجول كفاية عليها اخواتى و اللى بتشوفه منيهم و الدنيا و اللى شافته فيها..
"
110	"همس ماجد فى مودة:- ربنا يخليها ليكم..
"
111	"استطرد مؤمن:- عارف يا ماجد.. ماهر طيب جووى و الله.. بس الدنيا وخداه ف تيارها وهو مسلم ليها و مطاوع .. لكن هو كويس و الله و الظروف چت عليه چامد خصوصى بعد ما مات ابويا و سيبانه دراسته عشان يصرف علينا..
"
112	"اما البت ايمان.. و ابتسم فى محبة عندما تذكر اخته الصغرى الأقرب الى قلبه.. ايمان دى حتة من جلبى.. رباية يدى بصحيح.. طيبة و حنينة لكن دماغها واعرة.. يااابوى على نشفان دماغها.. حچر صوان.. بس تعرف.. دى احلى حاچة فيها.. لما اجعد اناكف فيها و اطلع زربينها..
"
113	"و انفجر ضاحكا فى سعادة و كأنها أمامه بالفعل يشاكسها مستمتعا.. ليهتف ماجد فى شقاوة:- طب و النص الحلو فين من ده كله!؟..
"
114	"هتف مؤمن:- لااه مفيش لا نص حلو و لا نص وحش.. انا جلبى ركنته على چنب لحد لما اطمن على ايمان و اچوزها.. بعدها يبجى ليها صرفتها
"
115	"لكن ايمان هى اللى ع البال دلوجت.. تنچح بس السنة دى ف الثانوية و تدخل الكلية اللى تعچبها و اطمن عليها.. عارف يا ماچد.. انا نفسى اچوزها واحد زيك..
"
116	"انتفض ماجد محرجا:- زيي انا!؟.. ثم استطرد محاولا المزاح:- يا شيخ جوزها حد عدل.. ده كفاية رميتنا السودا دى.. هتشوفنى كام يوم كل شهر و يمكن اكتر..
"
117	"ابتسم مؤمن:- و الله لولا الملامة لكنت خطبتك ليها.. كفاية اخلاجك و أدبك.. وواد عمنا.. ولولا ما انى كمان عارف الحساسيات اللى بين امى و ام مهران.. لكنت چوزتك ليها بالعافية..
"
118	"انفجر ماجد مقهقها:- بالعافية يا مؤمن.. ده ايه الجواز اللى بالاكراه ده.. !؟
"
119	"هتف مؤمن ممتعضا:- خلاص يا واد عمى.. كنت بهزر معاك هو انا اختى بايرة و لا وحشة.. انا كنت بفتح لك جلبى يا ماچد.. و انى عارف اننا مش كد مجامك يعنى..
"
120	"انتفض ماجد هاتفا:- ليه كده يا مؤمن.. ليه بتقول كده و هتزعلنى منك.. ده انت بن عمتى.. و مقامنا واحد و اختك يتمناها الباشا.
"
121	"و هتف مازحا:- و اذا كان ده اللى يرضيك يا عم.. طب ايه رايك هتجوزها..
"
122	"هتف مؤمن مازحا:- خلاص يا عم تتچوز مين بس.. دِه كله كلام فضفضة.. انا اتمناك لإيمان صح لكن يكون انت اللى رايدها بجلبك.. لإن ايمان متستاهلش اجل من كِده.. ايمان تستاهل احسن حاچة ف الدنيا.. و اچدع راچل ف الدنيا..
"
123	"و شرد مؤمن من جديد ليهمس بصوت قادم من اعماق بعيدة لماجد:- خلى بالك منيهم يا ماچد وخصوصى ايمان.. خلى بالك عليها..
"
124	"هتف ماجد مازحا من جديد و هو يهتف فيه:- ما قلنا خلاص بقى فك التكشيرة دى و تبسم للنبى ثم همس هاتفا:- هتجوزهاااا.. ارتحت يا..
"
125	"و لم يكمل هتافه المازح الا و بدأ إطلاق النار من عدة جهات ليحمل كل منهما سلاحه ليتبادلا الإطلاق وهنا صرخ ماجد فى مؤمن أمرا فى
"
126	"ذعر:- خد لك ساتر يا مؤمن.. خد لك ساتر..
"
127	"بدأت الانفجارات تتوالى هنا و هناك.. و اصبح ليل الصحراء القاتم كنهارها.. و ساد الهرج و المرج.. لكن ماجد جال بناظريه بالقرب من موضعه باحثا عن مؤمن حتى يطمئن انه بخير.. لكنه لم يتبين فى ذاك الظلام الدامس الذى عاد يكتنف المكان بعد ان توقفت التفجيرات و هدأت حدتها منذ لحظات..
"
128	"اندفع ماجد لذاك الموضع الذى ابصره يتجه اليه مستترا خلف ذاك الحاجز و جرى بإتجاهه و لكن إطلاق النار و التفجيرات عادت من جديد و التى كان احداها قريبا من موضعه الذى استتر خلفه قبل بلوغه موضع مؤمن ليقذفه ذاك الانفجار ليصبح بالفعل خلف ذاك الساتر يتطلع بنصف وعى حوله لا يدرك اين بن عمته الذى كان يبصره منذ قليل.. زحف قليلا فى وهن و ارتجف فجأة عندما وجد جثمان مؤمن أمامه مدرج بدمائه..
"
129	"ليسقط ماجد فى غيبوبة و اخر ما طالعه كان تلك الابتسامة الطاهرة على شفتى مؤمن..
"
1	"همست بالقرب من مسامعه بصوت رقيق النبرات:- الصلاة خير من النوووم..
"
2	"ابتسم رغما عنه و فتح عينيه متطلعا اليها هامسا بدوره:- عارفة انتِ لو مؤذن.. و الله اللى يسمعك يروح فيها...
"
3	"قهقهت لغزله الذى اشجاها ليهمس بدوره:- صباحية مباركة يا اچمل عروسة..
"
4	"همست تغض الطرف فى حياء:- الله يبارك فيك
"
5	"و استطردت :- إقامة الفچر خلاص.. مش هتجوم!؟..
"
6	"همس ماهر معترضا و هو يدنو منها مشاكسا:- لاااه مش جايم الا لما اخد حجى ناشف..
"
7	"عاودت قهقهاتها هاتفة:- بجولك ايه.. هو احنا بندوا الچايزة بعد العمل و لا جبله.. صل و تعال..
"
8	"همس بشوق:- طب حتى علاوة تشچيعية.. اصلك انى اجوم من چارك دى حاچة عايزة همة كَبيرة سعادتك..
"
9	"امسكت ضحكاتها هامسة:- لو ع العلاوة التشچيعية و ماله.. مش عيب..
"
10	"و اقتربت تقبل جبينه فى سرعة مندفعة خارج الفراش لينهض هو الى الحمام هاتفا بنبرة مشاغبة:- احنا متفجناش على كِده.. بس و ماله مجبولة برضك..
"
11	"خرج يقطر ماء منهيا وضوئه و تجهز للصلاة و ما ان هم بالخروج حتى اندفعت خلفه هاتفه:- ماهر.. استنى.
"
12	"توقف متطلعا اليها و هى تقف قبالته تحمل زجاجة من مسك تعطر به جلبابه و ما ان انتهت حتى همست فى فرحة:- خلصت..
"
13	"همس و هو يقترب منها فى عشق:- ده انى اللى خِلصت..
"
14	"هتفت مبتعدة فى عتب:- ماهر.. صلاة الفچر!؟..
"
15	"تنبه ان الوقت حان لذهابه و الا لن يلحق بصلاة الجماعة فاندفع باتجاه باب شقته مغادرا و قبل ان يهم بغلق الباب خلفه تطلع اليها معلنا فى عابثة نافذة الصبر:- انى نازل.. بس و الله لما ارچع لواخد كل الچوايز و العلاوات التشچيعية اللى خلجها ربنا.
"
16	"قهقهاتها التى ودعته بها و هو فى سبيله للصلاة كانت سامره و هو فى طريقه للمسجد.. طريق الهداية..
"
17	"وصل مهران لذاك العنوان الذى أعطاه حازم.. محل إقامة صاحب رقم الهاتف الذى نال الهوارية و التهامية من افعاله الخسيسة كفايتهم.. و عليه ان يدفع ثمن افعاله و التى كان أول المتضررين منها فأشهر زواجه الاولى التى كانت من المفترض ان تكون اروع أشهر تمناها فى حياته انقلبت كابوس بسبب ذاك النذل الذى لا يعلم ما سبب افعاله تلك..
"
18	"طرق باب شقة الرجل و انتظر حتى اجاب من بالداخل..و خرج صاحب البيت متسائلا:- حضرتك عايز مين!؟
"
19	"هتف مهران:- عفيفى محروس.. حضرتك !؟..
"
20	"اكد الرجل:- ايوه انا.. حضرتك مين!؟..
"
21	"هتف مهران محاولا السيطرة على أعصابه و عدم التهجم على الرجل بغية انتزاع اعتراف منه عما قام به فى حق عائلته:- انت متعرفنيش.. بس نمرة الموبيل دى بضايجنى كَتير و لما اطجست عرفت انك صاحبها.. كنت هجدم فيك بلاغ بس جلت الطيب احسن و اچى اكلمك الاول..
"
22	"تلجلج الرجل و اضطرب هاتفا:- نمرة ايه !؟.. انت جاى تتبلى عليا..!؟
"
23	"انا معرفكش و لا اعرف اى نمر..
"
24	"اندفع مهران متخطيا عتبة بيت الرجل ممسكا بتلابيه و قد بدأ يفقد أعصابه هاتفا و هو يجز على اسنانه غضبا:- بجول لك..النمرة نمرتك و بأسمك و لو مجلتش انت بتعمل اللى بتعمله ده ليه و لمصلحة مين و الله لهدفنك مطرحك..
"
25	"و اخرج مهران سلاحه ترهيبا للرجل الذى انتفض فى ذعر هاتفا:- و الله ما اعرف.. اقسم بالله ما اعرف صاحب النمرة الحقيقى.. هو خلانى اشترى النمرة بأسمى و هو بيستعملها و كل شهر يبعت لى مبلغ محترم ع البريد لكن لا عمرى شفته و لا اعرف حتى اسمه الحقيقى..
"
26	"استشعر مهران الصدق فى حديث الرجل فدفعه بعيدا عنه و دس سلاحه فى موضعه و هتف محذرا:- لو عرفت انك ليك مصلحة او تعرف هو مين و مجلتش متلومش الا روحك..
"
27	"اقسم الرجل هاتفا:- و عهد الله ما اعرفه.. و لو اعرفه هقولك على طول يا بيه.. هو العمر بعزقة..!؟
"
28	"ده انا ممكن اروح ف حديد.. انا عملت كده م الحوجة لكن لو الليلة دى هضيعنى.. بلاها.. انا عندى عيال عايز اربيها يا باشا..
"
29	"تطلع مهران لإثاث البيت المهترئ و أيقن ان الرجل صادق بكل كلمة تفوه بها فأخرج بعض من نقود وضعها فى كفه مطبقا إياها هاتفا:- ربنا يعينك على حالك.. بس لو عرفت حاچة عن صاحب النمرة بلغنى.. ادى نمرتى اهى..
"
30	"واعطاه مهران رقم هاتفه و ترك الرجل يدعو ممتنا لكرم مهران و سخائه مؤكدا على ابلاغه اذا ما جد جديد..
"
31	"هتفت كسبانة فى عتاب:- هو ينفع كِده يا بتى !؟.
"
32	"انت مبتحطيش الذاد ف چوفك و انتِ بترضعى.. طب عشان خاطر يونس الصغير.. خدى يا بتى من يدى متغلبنيش..
"
33	"كانت كسبانة تمد يدها بملعقة من الحساء و قطعة من الدجاج لتتناولها عائشة بغية تغذيتها بعد ولادتها الصعبة تلك.. لكن عائشة كانت ترفض الطعام و غير قادرة على تناوله بأى شكل..
"
34	"اندفع حامد لداخل الغرفة هاتفا فى نبرة مازحة كعادته:- مين اللى مش عايز ياكل دِه !؟.. هو حد يجول للأكل لاااه..
"
35	"و استطرد و هو يتناول صينية الطعام من على حجر امه لتنهض هى تاركة طرف الفراش حيث كانت تجلس بجوار عائشة ليجلس بدلا منها واضعا صينية الطعام على حجره بدوره هاتفا مدعيا الجدية:- انزلى ياما هاتى خرطوم من تحت عشان اللى مش راضى ياكل ليا صرفة تانية معاه..
"
36	"انفجرت كسبانة ضاحكة و هتفت فى تضرع:- أكلها حاچة يا حامد.. و الله كِده ما ينفع.. ترضع الواد ازاى دلوجت!؟..
"
37	"هتف حامد متصنعا الفخر:- عيب يا حاچة دِه انتِ بتكلمى ولدك.. يعنى سيد الرچالة..يعنى اللى مرته متجدرش تكسر له كلمة..يعنى السيطرة كلها..
"
38	"و استطرد فى اعتزاز و هو يرفع ملعقة الطعام الى فمها هاتفا فى نبرة مازحة:- مش كِده يا مرتى!؟..
"
39	"أزاحت عائشة بوجهها بعيدا عن مسار الملعقة و هتفت بغية معاندته:- لااااه.
"
40	"انفجرت كسبانة مقهقهة وهتفت فى سخرية:- ياعينى ع السيطرة اللى موردتش على حد.. عوض عليا عوض الصابرين يا رب..
"
41	"و اندفعت تحمل يونس الصغير فى سعادة و تهبط الدرج الى الأسفل لتهمس عائشة و هى تراه لايزل يحمل الملعقة فى سبيله لإطعامها:- امك نزلت خلاص.. مفيش داعى للى بتعمله دِه..
"
42	"تطلع اليها فى ضيق هامسا:- و هو انى لما اهتم بأم ولدى يبجى لازما يكون جدام امى بس!؟..
"
43	"قاومت نبرة الحنان التى يقطر بها كلامه رغم انه مخلوطا بضيق لملاحظتها و بدأت فى التحرك ببطء حتى تنزل عن الفراش بغية الذهاب للحمام..
"
44	"تطلع اليها و الى كبريائها الحمقاء و رأسها العنيد الذى يرفض اى مساعدة تذكر منه..
"
45	"ترك صينية الطعام على احدى الطاولات و ظل يتابعها وجلا بعينيه و هى تتلمس الأركان و الحوائط تتخدها داعما لحركتها البطيئة.. ما عاد قادرًا على تركها تعذب نفسها بهذا الشكل و جرحها لم يندمل بعض و قلة الطعام تتركها شاحبة غير متوازنة.. اندفع اليها و ما شعر الا و هو يحملها فى رفق بين ذراعيه لتشهق هى فى صدمة مصحوبة بألم والذى كتمته فى كبر حتى لا يدركه..
"
46	"همست فى وهن:- لو سمحت يا حامد نزلنى.. انى تعبانة و مش..
"
47	"قاطعها هامسا:- ما هو عشان تعبانة لازما حد يساعدك.. افرضى الچرح اتفتح دلوجتى.. هايبجى حلو يعنى.. و بعدين طالما انتِ لسه تعبانة يبقى اعتبرينى الموصلاتى بتاعك لحد ما تخفى.. اتفجنا!؟..
"
48	"اكدت فى انفة:- لاااه متفجناش..
"
49	"كان قد وصل بها لباب الحمام ليظل ممسكا بها لا يطلقها و هتف
"
50	"مشاكسا:- هتجولى اتفجنا و لا ادخل و اعسكر چوه الحمام لحد ما توافجى!؟..
"
51	"هتفت فى ذعر و هى تدرك تماما انه قادر على اتيان ما عزم عليه:- لااااه.. خلاص اتفجنا..
"
52	"ابتسم فى نصر و هو ينزلها على عتبة الحمام و يستند على قائم الباب فى لامبالاة لتهتف هى متعجبة:- انت هاتفضل واجف كِده!؟..
"
53	"اومأ برأسه مؤكدا:- ايوه.. عِندك مانع.. هستنى لما تخلصى عشان ارچعك الأوضة.. و هتاكلى.. سمعانى..
"
54	"اندفعت هاتفة فى تهور و هى
"
55	"تتوعده:- تحكماتك زادت يا واد كسبانة..
"
56	"انفجر ضاحكا مما شجن ندى داخلها و هى تتطلع اليه منتشيا بهذا الشكل ليهتف و هو يعشق روحها المتحدية تلك و التى كان من النادر ظهورها سابقا:- بجولك ايه!؟.. انى معنديش حريم تجول لاااه..
"
57	"ضيقت عينيها و هى تتطلع اليه تذكره انها قالتها امام امه منذ دقائق قليلة ليهتف هو مستطردا فى مشاكسة:- الا جدام امى بس..
"
58	"لم تستطع ان تكبح جماح تلك الضحكات التى كادت تطلقها رغما عنها لمزاحه فأندفعت تغلق باب الحمام دونه و هى تكاد تموت ألما من جراء قهقهاتها التى ما عادت قادرة على كتمانها...
"
59	"دخل الدار التى اشتراها من عائلة منصور تلك العائلة التى تكن للهوارية بغضا و ضغينة لا حدود لهما..
"
60	"تخطى عتبتها و تطلع حوله فى ثقة و قد اصر على رؤية الدار و هل تليق بأستقبال امه ام لا.. عمل على تجهيزها بكل ما يلزم حالتها.. احضر لها ممرضة مقيمة معها و خادمات من خارج النجع.. و تعهد اولاد منصور على حمايته و حماية داره فى غيابه على مدار اليوم صباحا و مساء فأصبحت الدار مدججة بالرجال يحاوطونها كالسوار حول معصم.. و هو بالطبع لم يبخل فى تقديم المال الكافى ليطيعوا رغبة فى إرضائه و الحصول على مزيد من تلك النقود التى لا تنفذ فقد كان معروف ان تلك العائلة تبيع كل غال و نفيس فى سبيل حفنة جنيهات..
"
61	"كما انه سيلجأ اليهم وقت الحاجة عندما تحتدم الامور بينه و بين الهوارية و ذاك الصدام قادم لا محالة فهو لن يقف متفرجا بعد الان عليه التحرك سريعا قبل افتضاح امره و العمل على تنفيذ خطته و الخلاص من رأس الحية و كبير الهوارية عاصم الهوارى.. عليه اخذ بثأره منه بعد كل ما حاق بأبيه سليم الهوارى من ظلم على يد ذاك الطاغية و ما زاد و فاض ما قاموا به تجاه امه التى كان يظن عمره كله انها رحلت بغير رجعة و فارقت الحياة للأبد.. لن يرحمهم.. لن يترك عاصم يهنأ ثانية بعد كل هذا و لن يرحم احدا..
"
62	"شعر انه بحاجة للحديث مع احدهم.. هو يعلم من يحتاجه بالتحديد.. انها هى.. ثريا.. بعد ان تركها فى المرة الاخيرة عند العشة التى كانت لأمه و هو لم يرها و لم يحادثها حتى هاتفيا
"
63	"كانت صدمة إيجاده لأمه و رغبته فى شفائها و انشغاله بتدبير سكن مناسب لها داخل النجع قد احتل جُل وقته.. اما فى تلك اللحظة التى يشعر فيها بهذا الكم من الضيق و مثل هذا القدر من الاختناق.. لا يذكر الا إياها..
"
64	"لكن ليتها تجيب.. انها لا تعرف الكثير عن ماضيه و لا تدرى ما عاناه.. هى كل ما تدركه انه شخص مريض بالانتقام و ان الهوارية ملائكة يمشون على الارض و لا يستحقون كل هذا القدر من الحقد و الكراهية..
"
65	"معذورة.. هى لا تعلم.. عليه ان يتصل بها ليخبرها بكل جديد لعله يعرف خبرا يساعده فى ثأره الذى اعتقدت هى منذ حادثة حمزة ان ناره قد خمدت..
"
66	"ألتقط هاتفه يبحث عن رقمها و ضغط الشاشة منتظرا ردها.. أجابت اخيرا بصوت ناعس أورثه اضطرابا لا يعرف كنهه لكنه رد فى ثبات يحسد عليه هاتفا:- انا أسف لو اتصلت ف وقت غير مناسب..
"
67	"ردت بلهجة رسمية كعادتها:- لا ابدا يا باشمهندس.. تحت امرك !؟.. و استطردت متسائلة:- انت هنا ف النچع و لا ف مصر!؟..
"
68	"اكد:- انا هنا..ف بيت ولاد منصور اللى كانوا عرضينه للبيع و انا اشتريته و جبت امى فيه..
"
69	"هتفت صارخة:- ولاد منصور !؟.. انت عارف انت بتعمل ايه !؟.. و عارف دول مين من الاساس !؟..
"
70	"اكد هاتفا فى هدوء و نبرة ثابتة:- ايوه عارف.. و محدش هاينفعنى غيرهم لو حد حاول يمسنى...
"
71	"هتفت فى غيظ:- ولاد منصور دول المتغطى بيهم عريان.. اسمع كلامى.. بلاها العيلة دى..
"
72	"اكد فى عزم:- انا مش هوصل للى انا عاوزه الا بمساعدة العيلة دى..
"
73	"صرخت فى غضب:- يبجى بتكلمنى ليه !؟.. عايز منى ايه دلوجت !؟..
"
74	"اكد فى هدوء رغم ثورتها:- عايزك تبقى تيجى تاخدى بالك من امى و انا مش موجود.. انا جايب لها ممرضة مقيمة.. بس انا مش هستأمن عليها حد غيرك..
"
75	"هدأت حدة ثورتها مع كلماته التى تنضح ثقة بها و هتفت فى قلة حيلة:- باذن الله يا باشمهندس.. اكيد هزورها و اطمن عليها..
"
76	"أغلق الهاتف شاكرا و تطلعت هى للفراغ فى تيه و هى لا تدرك بالضبط ما عليها فعله جراء ما يحدث امامها من تصاعد مخيف للأحداث.. هل تقف متخذة دور المتفرج ام عليها ان تتحرك فى اتجاه اخر!؟.. هى لا تدرى.. حقا لا تدرى..
"
77	"دخل المعلم خميس الى شقته قادما من القهوة من اجل وجبة الغذاء و القيلولة التى يأخذها بعد فترة الظهيرة ليجد نعمة و شيماء كل منهما تضع رأسها برأس الاخرى تتهامسا فى تخابث ليهتف ساخرا:- حاطين روسكم بروس بعض ليه !؟.. بتتودودوا على مين!؟.. حاكم انا عارف القعدة دى اخرها ايه..
"
78	"انفجرت نعمة ضاحكة و هتفت مؤنبة فى دلال:- يعنى هنكون بنتودود على ايه !؟.. بنتى و بطمن عليها.. بتأكد ان العجل وقع..
"
79	"هتفت شيماء مؤنبة نعمة بخجل:- اللاه.. كده برضو ياما.. ميتبلش ف بقك فولة.. و بعدين متقوليش عليه كده...
"
80	"ابتسم خميس و قد ادرك مغزى كلمات
"
81	"نعمة و إشارتها المبطنة لاستسلام ناصر لقلبه و إعلانه الولاء و الطاعة اخيرا لأمر الهوى..
"
82	"هتفت نعمة فى نزق موجهة كلامها لشيماء:- لاااا.. بقولك ايه !؟.. ده ابنى و اقول عليه اللى انا عايزاه.. اااه..
"
83	"قهقه خميس و هو يرى نعمة و قد تحولت فجأة من دور الام الرؤوم الناصحة لشيماء الى حماة عتيدة تأخذ بحقها من زوجة ولدها..
"
84	"قرر إنهاء هذه المسرحية الهزلية و هتف بهما:- طب بقولكم ايه.. انا جعان و طالع اكل و استريح.. جهزوا الغدا ياللاه..
"
85	"نهضت شيماء تساعد امها فى إعداد المائدة و ما ان هم الجميع بتناول الطعام حتى وجدتها نعمة لا تمد كفا الى صحن من الصحون فهتفت بها:- ايه يا بت.. ما تاكلى انت هتتعزمى و لا ايه !؟..
"
86	"هتفت فى خجل:- لا مش هتعزم.. بس اصل مستنية ناصر نتعشى سوا.. هبقى اكل معاه..
"
87	"ابتسم خميس فى سعادة هاتفا:- سبيها يا نعمة.. هى صح.. خليها تاكل مع جوزها..
"
88	"ابتسمت نعمة و هى تضع لقمة بفمها هاتفة:- ربنا يهنى سعيد بسعيدة..
"
89	"انهى خميس طعامه و دخل حجرته و أغلقها عليه لينعم بقيلولته المعتادة..
"
90	"لم يمر وقت طويل حتى اندفع ناصر فى اتجاه بيته صاعدا الدرج فى لهفة طارقا على باب شقة ابيه.. فتحت نعمة و شيماء أتية تحمل صينية الشاي
"
91	"فهتفت نعمة متعجبة لمجيئه فهذا ليس وقت رجوعه المعتاد من ورشته:- خير يا ناصر ايه اللى جابك بدرى كده!؟..
"
92	"تلجلج ناصر مدعيا العجلة هاتفا:- ابدا ياما..رجعت أدور على حاجة فوق ف الشقة.. تعالى يا شيماء دورى عليها يمكن تكونى شيلتيها ف حتة و انا معرفش..
"
93	"ابتسمت نعمة فى خبث متفهمة و هتفت فى شيماء أمرة:- اطلعى دورى مع جوزك ع اللى بيدور عليه و هو مش عارف هو ايه..
"
94	"خرجت شيماء تتبعه لشقتهما بالأعلى تلاحقها ضحكات نعمة الماجنة..
"
95	"ما ان وصلا للأعلى حتى هتفت شيماء فى تعجب و هى تدلف لداخل الشقة:- حاجة ايه يا ناصر اللى بتدور عليها !؟.. انت نسيت حاجة م الورشة هنا و لا ايه!؟..
"
96	"اقترب منها فى شوق هاتفا:- اه نسيت.. و نسيت حاجة مهمة كمان..
"
97	"اقتربت منه فى سعادة هامسة فى دلال:- نسيت ايه !؟..
"
98	"هتف و هو يضمها اليه:- نسيت روحى معاكِ.. و مش قادر اقعد على بعضى ف الورشة من غير ما اطلع اشوفك..
"
99	"تعلقت برقبته فى فرحة هاتفة:- بحبك قووى يا ناصر.. انا مكنتش اعرف انى بحبك قووى كده..
"
100	"ضمها اليه يخبئها بأحضانه و يعتصرها بين ذراعيه هامسا:-انا لو مكنتش اتجوزتك كان ممكن يحصل لى حاجة.. انا ربيتك على ايدى و مكنتش بستحمل عليك ِ الهوا الطاير.. لو حد كان قالى شوشو دى ايه بالنسبة لك كنت قولتله دى الهوا اللى بتنفسه..
"
101	"دمعت عيناها و هى تتشبث بأحضانه حيث تستشعر الأمان..
"
102	"فجأة حملها فى اتجاه غرفتهما هامسا:- وحشتينى..
"
103	"همست مؤنبة:- ناصر.. امى مستنيانى تحت..
"
104	"همس ساخرا:- لا متقلقيش.. امك عارفة انك هتتأخرى و انت بتدورى معايا على اللى ضايع و انا مش عارف هو ايه..
"
105	"انفجرت شيماء مقهقهة و هتفت:- اتفضحنا يا بوالنصر..
"
106	"قهقه بدوره هاتفا و هو يغيبها بين ذراعيه فى لهفة:- احلى فضيحة ف الدنيا..
"
107	"دخل ماجد السراىّ صارخا فى غضب و ايمان تندفع خلفه تحاول تهدئته:- لااا.. ما هو كده كتير و عهد الله ده كتير..
"
108	"اندفعت زهرة من الداخل على صوت صرخات ماجد الغاضبة و توقفت امامهما فى تيه هاتفة:- فى ايه يا ولاد!؟.. ايه اللى حصل بالظبط !؟..
"
109	"هتف ماجد فى حنق:- انا بس عايز اعرف اعمل ايه تانى!؟.. خطوبة و خطبنا.. كتب كتاب و كتبنا..
"
110	"ايه بقى !؟ هو احنا لازم نخلف لنا عيلين نروح بيهم الجامعة عشان مفيش حد يجى يطلبها منى !؟..
"
111	"انفجرت زهرة ضاحكة غير قادرة على كبح جماح قهقهاتها بينما هتفت ايمان بهدوء سعيدة بغيرته عليها:- طب اعمل ايه يا مرت خالى.. انا مالى طيب !؟..
"
112	"هدأت قهقهات زهرة لتهتف محاولة امتصاص غضب ولدها الثائر:- الصراحة يا ماجد ايمان ملهاش ذنب.. يعنى بجد تعمل لك ايه !؟..
"
113	"هتف ماجد حانقا:- معرفش.. مليش فيه..
"
114	"هتفت ايمان متصنعة الحزن:- خلاص يا مرت خالى انى مش هروح الكلية تانى عشان ماچد يرتاح..
"
115	"هتفت زهرة معاتبة:- ايه الكلام ده يا ايمان !؟.. هو ده ينفع برضو!..
"
116	"و نظرت زهرة لماجد حتى يقول اى شئ يطيب بخاطر ايمان فتنبه هاتفا فى هدوء مناقض لصرخاته السابقة و هو يمرر أصابعه بخصلات شعره فى اضطراب:- لااا طبعا مش للدرجة دى.. جامعة ايه اللى متروحيهاش !؟.
"
117	"انا بس.. يعنى.. خلاص حصل خير..
"
118	"غمزت له زهرة و انصرفت تحضر لهما بعض العصائر فتفهم الامر و ابتسم مقتربا لإيمان التى ظلت منكسة رأسها فى استسلام و همس فى مشاكسة:- لسه زعلانة !؟..
"
119	"هزت رأسها نفيا فأستطرد ممعنا فى مشاكسته:- لا خليكى لسه زعلانة عشان أصالحك بطريقتى..
"
120	"و اقترب منها بشكل خطر فأنتفضت ايمان مبتعدة تنظر اليه شذرا هامسة:- حاول بس و هتشوف هيحصل لك ايه!؟..
"
121	"قهقه مقتربا من جديد:- ايه يا مونى ده انا جوزك يا جميل !؟..
"
122	"همست بحزم و هى تجز أسنانها:- لما ابجى ف بيتك.. جبل كِده متحلمش..
"
123	"هتف ماجد مقهقها:- ملكيش ف الطيب نصيب.. ده انا كنت هعلمك ضرب النار..
"
124	"هتفت ساخرة:- لما تبجى الحرب تجوم نبجى نشوف ازاى نستغل خدماتك..
"
125	"قهقه ماجد من جديد و زهرة تظهر بصينية المشروبات هامسا بالقرب منها و هو يتوجه ليتناول نصيبه من العصير:- بكرة تندم يا جميل..
"
126	"ابتسمت رغما عنها و توجهت لتتناول نصيبها من العصير بدورها..
"
127	"كانت تجلس فى اضطراب عيناها معلقة بالمجلس المنعقد بالأسفل تتطلع اليه خلسة من خلف خصاص نافذتها.. طال الوقت و ما عادت تدرى ما الذى يحدث بالضبط حتى رن هاتفها فذهبت لترد فى عجالة حتى تتفرغ من جديد لمتابعة الموقف بالأسفل حيث حازم و خالها زكريا بصحبة ابيها و باسل اخيها لخطبتها.. كان رقم غريب غير معنون باسم..ردت فى تحفظ:- الو..
"
128	"همس لها الصوت على الجانب الاخر فى لهفة:- مبروك..
"
129	"اضطربت و ما عادت تدرى بما تجيب.. كان ذاك صوته الرخيم الذى يأتيها عبر الهاتف ليفعل ما بدا له بذاك الخافق بين جنباتها.. استجمعت احرف الأبجدية التى تاهت منها للحظات لتهمس بصوت مضطرب:- الله يبارك فيك..بس انت چبت رقمى منين !؟..
"
130	"همس مؤكدا:- من باسل..ربنا يباركله..و استطرد بعد فترة صمت هامسا باسمها فى شوق:- تسبيح..
"
131	"كانت المرة الاولى التى ينطق اسمها دون لقب يسبقه.. كان اسمها مجردا من بين شفتيه له وقع اخر لم تدركه من قبل.. وقع كدبيب رقيق على جدران القلب يربكه و يجعله ينتفض فى رهبة لذيذة كما تستشعره الان.. ردت بصوت متحشرج تأثرا:- نعم..
"
132	"سأل متلهفا:- مش هاتتزلى عشان تسلمى علينا..
"
133	"اكدت:- مينفعش طالما ان محدش ناداني..
"
134	"سأل معاتبا:- و لا حتى عشان تسلمى ع الحاج زكريا اللى جه من اخر الدنيا ده !؟..
"
135	"اكدت بدورها:- خالى زكريا مش غريب لازم ادخل اسلم عليه عشان يشوف عروسة ابنه.. هو عارفنى كويس..
"
136	"اكد مازحا:- على فكرة.. بيقولك تسلم ايدك.. البسبوسة عجبته جدااا.. اول ما شافها بصلى و قعد يضحك..
"
137	"ابتسمت بدورها و لم تعقب.. ليستطرد هو فى لهفة:- تسبيح.. انتِ مش هتنزلى شوية طيب.. اشوفك بس..
"
138	"سألت بغية اغاظته:- ليه !؟..
"
139	"قرر رد الصاع صاعين فهتف مغيظا إياها :- ابدا.. كان عندى ضرس واجعنى شوية و عايزك تشوفيه..
"
140	"هتفت فى حنق :- نعممم..
"
141	"قهقه فى سعادة:- خلاااص.. انا بقول تخليكِ عندك احسن.. كده لو نزلتى انا متأكد ان سنانى عليا العوض فيهم.
"
142	"قهقهت بدورها هاتفة:- انا بجول كِده برضك..
"
143	"هتف عندما شعر ان الرجال على الجانب الاخر ينهون حديثهم:- بقولك ايه !؟..
"
144	"همست من جديد:- نعم..
"
145	"اكد هاتفا على عجالة:- بصى م الشباك اشوفك حتى و لو من بعيد قبل ما أمشى..
"
146	"ابتسمت رغما عنها فى سعادة هامسة:- حاضر.
"
147	"و سمعته يعترض فى غيظ:- و الله ده حرام ده انا كنت بشوفك اكتر من كِده قبل ما نقرا الفاتحة..
"
148	"قهقهت هاتفة:- النظام عندينا كده.. عچبك و لا ترچع ف كلامك!؟..
"
149	"همس بشوق:- ارجع ف كلامى ايه!؟.. ده انا ما صدقت..
"
150	"ثم استطرد فى عجلة:- احنا ماشيين.. اقولك سلام عليكم..
"
151	"همست و هى تتطلع من نافذتها:- و عليكم السلام..
"
152	"خرج هو و ابيه من دار ابيها متطلعا فى لهفة حيث نافذتها و ما ان رأها تطل منها على استحياء حتى شعر اخيرا بالراحة و رحل و قد ادرك انه ما ترك قلبه بمفرده مع تلك الشقية هناك بل ترك بصحبته روحه و عقله و الباقى من اتزانه و رزانته..
"
153	"اندفع الى داخل حجرته هاتفا فى عجالة:- اوعى تكونى صليتِ السُنة من غيرى !؟..
"
154	"ابتسمت تسنيم فى سعادة هامسة:- هو انا اچدر يا شيخ..
"
155	"كان دوما ما يجعل لبيته نصيب من صلاته بصحبتها بعد انقضاء الفرض جماعة فى المسجد..
"
156	"انهيا صلاتهما و جاء دور الورد اليومى من القران الكريم.. كان دورها لتردد على مسامعه ما تحفظ.. فاستدار متطلعا اليها هاتفا:- دورك تسمعى النهاردة.. هاااا..وصلنا لفين!؟..
"
157	"ردت برقم الآية و اسم الصورة ليومئ برأسه مشجعا إياها على الأسترسال.. بدأت فى التسميع بصوت رخيم أشعره بدفء بدأ يسرى بأوصاله.. فتمدد يلقى برأسه فى حجرها لتضطرب فى خجل كعادتها هامسة:- ينفع الدلع ده يا شيخ مهران!؟..
"
158	"ابتسم رافعا ناظريه متطلعا اليها:- الشيخ يعمل اللى هو عايزه و انت تسمعى من سكات.. و الا..
"
159	"و لوح بالسواك الذى يحمله دوما بكفه متصنعا التهديد بالعقاب.. فقهقت هامسة فى دلال:- و اهون عليك يا شيخ !؟..
"
160	"اضطرب لرقتها فهتف متصنعا
"
161	"الشدة:- اهاا.. شوفوا مين اللى بيدلع دلوجت !؟..سمعى..
"
162	"همست بالآية الكريمة:- نِسَاؤُكُمْ حَرْثٌ لَّكُمْ فَأْتُوا حَرْثَكُمْ أَنَّىٰ شِئْتُمْ ۖ وَقَدِّمُوا لِأَنفُسِكُمْ ۚ وَاتَّقُوا الله وَاعْلَمُوا أَنَّكُم مُّلَاقُوهُ ۗ وَبَشِّرِ الْمُؤْمِنِينَ..
"
163	"هتف منتفضا:- صدق الله العظيم.. و اندفع حاملا إياها فهتفت متعجبة:- بتعمل ايه يا شيخ!؟..
"
164	"همس مشاكسا إياها:- بنفذ كلام ربنا.. اعترضى !؟..
"
165	"قهقهت هامسة:- اللهم لا اعتراض.. لما نشوف اخرة دلع المشايخ..
"
166	"همس يغيبها بين ذراعيه:- هو فى احلى من دلع المشايخ.. ايش فهمك انت ِ..
"
167	"لتعلو ضحكاتها من جديد فى سعادة..
"
168	"هبطت الدرج من شقتها بغية الحصول على قليل من النعناع لغليه حتى تهدأ ألام معدة يونس الصغير و يستطيع النوم و لو قليلا.. دخلت الشقة فى هدوء و تقدمت ناحية المطبخ لتحصل على بغيتها و ما ان عادت حتى سمعت صوت زوجها حامد يعلو قليلا عن المعتاد فى غرفته القديمة التى اصبحت اليوم غرفة لحمزة اخيه حين يعود لبضع ايّام زائرا من الاسكندرية..
"
169	"تقدمت رغما عنها لا تعلم ما الذى دفعها لذلك و هى تستشعر بشكل غريزى ان اسمها يتردد على مسامعها من خلف جدران تلك الغرفة.. وقفت على بابها و صدق حدسها و هى تسمع حمزة هاتفا:- عيشة ما تستاهلش منك كِده يا حامد..دى بجد بتحبك.
"
170	"ابتسم حامد لإخيه هاتفا بشكل ساخر متعجبا:- اخيرا حمزة جلب الأسد بيتكلم عن الحب!.. انت اخر واحد ف الدنيا دى كان ممكن اصدج انه يعترف بحاچة اسميها حب من اساسه.
"
171	"تتهد حمزة فى قلة حيلة:- لاااه فيه حب.. و انى بعترف لك انى كنت غلطان..بس سيبك منى دلوجت و جولى هاتعمل ايه فى سلوى و اللى جولتهولى عنها دِه!؟.. هاتتجوزها صح يا حامد!؟..
"
172	"تنهد حامد هاتفا فى ثبات:- لااه.. مش هتچوزها.. عمرى ما هجدر أنسى اللى سمعته عن ابويا ف بيتها.. وابوها اللى مشفش حامد على حجيجته ساعتها و لا حتى فكر يدينى فرصة.. كل اللى همه وجتها كان حامد بن يونس السوابج.. لكن حامد نفسه مهمهوش ف حاچة.. ممكن يكون سلوى ملهاش ذنب و مغصوبة من أهلها بس المشكلة مبجتش فيها و لا في الظروف يا حمزة.. المشكلة بجيت فيا انى..
"
173	"ارهفت عيشة السمع على الباب عندما بدأ صوت حامد يخفت و حمزة يسأله:- المشكلة فيك انت كيف يعنى!؟.. انى مستغربك.. مش دى سلوى اللى كنت هتموت روحك عليها!؟.. اهى چات لحد عِندك بعد طلاجها تجولك تعالى و ابوها وافج على چوازكم بعد اللى عملتوا معاها ف المستشفى..
"
174	"هتف حامد متنهداً:- ايوه يا واد ابوى.. عندك حج ف ده كله.. بس المشكلة بجيت ف حامد و جلب حامد.. منكرش انى فرحت بموضوع سلوى ده يمكن عشان حسّيت انى كرمتى اتردت لى.. لكن انى بحبها يا حمزة..
"
175	"هتف حمزة يتعجله:- ما ده اللى بجوله و اهى چاتك لحد عنديك و ابوها راضى..
"
176	"هتف حامد مقرا فى صدق:- انى بحب عيشة يا حمزة.. بحبها بچد و عارف انى غلطت ف حجها كَتييير.. و عامل جدامها زى التلميذ الخايب اللى كنه اول مرة يحب.. كنت مع سلوى چرئ و الكلمة الحلوة دايما على لسانى.. لكن عيشة.. معرفش..
"
177	"اول ما بطلع لها جدامى كنى اتخرست.. عينى بتبجى عليها و لسانى نفسه ينطج و يجول اللى ف جلبى و هى و لا كنها هنا من اساسه.. تعدى جصادى تبرچل حالى و اجف زى اللى لسانه أنشل و هى و لا دريانه باللى بيحصلى من اصله.. اعمل ايه ف حالى يا حمزة!؟.. هموت بجهرتى و هى و لا هى هنا..
"
178	"انفجر حمزة ضاحكا و هتف ساخرا:- و بتسألنى انى تعمل ايه !؟.. چاى تسأل أخيب واحد ف الدنيا ف المواويل دى.. و الله احنا الاتنين عايزين لنا جاضى غرام يشوف لنا ايه اخرتها..
"
179	"تنبهت عائشة لحركة ما داخل الغرفة فتوقعت ان احدهما فى سبيله للخروج منها فأندفعت مبتعدة لتصعد لشقتها و قد نسيت تماما امر النعناع و صغيرها الباكى و الذى دخلت غرفتها لتجده و قد غفا فى سكينة اخيرا.. جلست على طرف فراشها و اخذت تفكر فى ما سمعت و هى لا تصدق انها سمعته من الاساس.. حامد يحبها!.. انه حقا يحبها.. و تلك التى اعتقدت انها ستظل بينهما دوما و التى هتف بأسمها على مسامعها يوم ان اخذها للمرة الاولى و الاخيرة بين ذراعيه ها هى متاحة له لكنه رفض العودة اليها لانه يحبها هى..
"
180	"تنهدت فى اضطراب فقد ظنت فى لحظة ما وعلى الرغم من قدر العشق الفائض فى قلبها تجاهه انها لن تسامحه ابدا.. لن تغفر له همسه على مسامعها بأسم حبيبته.. لكنها و فى تلك اللحظة.. و ما ان سمعت انه يعشقها هى و يتمناها هى.. حتى نسيت كل وجعها و حزنها و برأ جرح كبريائها و شُفيت كرامتها المطعونة.. تنهدت فى سعادة غير مصدقة أنها اخيرا حبيبته و نهضت كالممسوسة تقفز راقصة تدور حول نفسها فى أنحاء الغرفة كفراشة اخيرا عثرت على شعاع من نور لطالما تمنته فى ظلمة لياليها..
"
1	"اندفع الجميع لداخل المشفى عاصم و زهرة و معهما سندس و مهران و تسنيم و كذلك سهام و حسام و تسبيح
"
2	"امتلأت قاعة الاستقبال بهم مهرولين لا يدركوا ما حدث لولدهم..
"
3	"أخيرا استوقفوا احد الأطباء الذى دلهم على مكان باسل ليهرع الجميع حيث أشار الطبيب.. لحظات و كان باسل يخرج من الغرفة و تنفس الجميع الصعداء حيث كان الى حد كبير في أتم حال الا بعض الخدوش و الجروح البسيطة و ردود في ذراعه جعلت الأطباء يرفعوه لأعلى برابطة معلقة برقبته حتى لا يحركه.. بكت سهام في لوعة ما ان رأته معافى و كأن هما كبيرا قد انزاح من على كاهلها برؤية ولدها لا يشكو شيئاً..
"
4	"توجهت به الممرضة على كرسى متحرك حيث غرفته التي تم تعينها له ليبيت فيها الليلة تحت الملاحظة..
"
5	"توجه الجميع خلفه و اكتظت الغرفة
"
6	"هتف باسل محاولا تخيف اثر الرعب الذى عاشوه بسببه:- ايه يا چماعة.!!
"
7	"الحمد لله چت سليمة..
"
8	"هتف عاصم:- سليمة ايه بس يا شيخ دِه انت نشفت دمنا..
"
9	"نظر باسل لسندس التي كانت تقف في احد جوانب الغرفة يبدو عليها اثر البكاء و الصدمة و هتف متسائلا:- ايه!؟.. خفتوا علىّ.. متخافيش يا خالى.. عمر الشجى باجى..
"
10	"ربتت سهام على كتف ولدها في سعادة بنجاته هاتفة:- ربنا ما يورينا فيك حاچة وحشة ابدا يا ضنايا..
"
11	"قبل باسل كفها التي لا تزل موضوعة على كتفه هاتفا في مرح:- تسلميلى يا سوسو..
"
12	"ابتسمت سهام في فرحة و عادت للربت على كتفه من جديد و هتفت مستفسرة:- على كِده يبجى نأچلوا الكتاب و الفرح لحد ما يجوم باسل بالسلامة..
"
13	"هم عاصم بالرد الا ان باسل نفسه انتفض في حمية:- ايه هو اللى يتأچل دِه يا سهام!؟.. دِه انى لسه مدعلك و جايل لك يا سوسو تبجى دى اخرتها.. و الله ما حاچة تتأچل و لا دجيجة واحدة..
"
14	"انفجر الجميع ضاحكين الا سندس التي تمنت لو ابتلعتها الأرض من شدة حرجها مما يفعله ذاك المجنون الذى تهيم فيه و به عشقا..
"
15	"هتف حسام موبخا في مرح:- يا واد انت مكسور.. طب يومين لحد ما تجوم على رچلك.. هتچوز و انت مكسور كِده!؟..
"
16	"اندفع باسل هاتفا:- فين المسكور دِه!؟.. . ياك جصدك ع البتاعة دى اللى معلجينها ف رجبتى.. يا عم دِه شغل دكاترة.. و اهى هشيلهالكم عشان تصدجوا انى تمام..
"
17	"اندفع مهران مقهقها و هو يمنعه فك رباط ذراعه من حول رقبته:-خلاص يا باسل مصدجينك بس متشلهاش.. هنچوزوك متجلجش..
"
18	"قهقه الجميع من جديد ليهتف عاصم مؤكدا:- خلاص يا واد بطل غلبة.. كل حاچة ف ميعادها بس شد حيلك انت..
"
19	"هتف باسل مؤكدا:- انى شاده ع الاخر يا خالى بس چوزونى انتوا و ملكمش صالح..
"
20	"قهقهت سهام هامسة بجوار عاصم:-هايطلع لمين!؟.. مچنون واد مچانين..
"
21	"قهقه عاصم و همس بدوره:- يعنى ابوه متچوزكيش و لسه مطبش من العياراللى خده!؟.. خلينا ساكتين احسن..
"
22	"قهقهت سهام بدورها لتهتف زهرة في مرح:- بتتأمروا على مين انتوا الاتنين!؟..
"
23	"هتفت سهام:- عليكِ.. عاصم بيجول عايزنى أدور له على عروسة چديدة و يبجى الفرح فرحين..
"
24	"قهقه عاصم و هو ينظر لزهرة التي زمت ما بين حاجبيها ممتعضة هاتفا:- انتِ تصدجى برضك!؟..
"
25	"ابتسمت زهرة في دلال هاتفة:- الصراحة لااا..
"
26	"هتفت سهام ضاحكة:- طيب اخرچ منيها انى بجى..
"
27	"ليصرخ باسل جاذبا انتباههم جميعا:- جاعدين تهزورا و سايبينى كِده..
"
28	"هتفت سهام ناهرة:- مالك يا واد.. !؟.
"
29	"ما انت زى الفل اهو الحمد لله..
"
30	"هتف باسل في توسل:- عايز اتچوز يا خالى..
"
31	"تعالت ضحكات الجميع من جديد و سندس تزداد انزواءً خلف كتفى زهرة و هتف عاصم ناهرا:- ماجلنا بعد يومين يا فجرى..
"
32	"هتف باسل:- لااااه.. عايز اتچوز دلوجت..
"
33	"هتفت سهام لعاصم تعقيبا على طلب ولدها:- مجلتش انى.. مچنون..
"
34	"هتف باسل متضرعا:- نكتب الكتاب بس.. اخرچ من هنا و هي مرتى..
"
35	"هتف حسام:- طب و ايه اللى فرج على يومين!؟.. . كنك مچنون زى ما جالت امك..
"
36	"هتف باسل متضرعا من جديد:- و حياة أغلى حاچة عنديكِ ما ترفض يا خالى.. نكتبوا الكتاب و اهو الفرح ف ميعاده بعد يومين..
"
37	"ابتسم عاصم لإبن اخته المجنون و كانت فرحته الداخلية لا توصف و هو يراه متلهفا على زواجه من ابنته بهذا الشكل و لكم تمنى رؤية هذه اللهفة و ان يستشعر معزة ابنته في عين طالبها و رغبته فيها .. و ان يتدلل كأى أب حتى يوافق على اقترانها به.. و أخيرا هتف بعد لحظات صمت و هو ينظر لسندس التي تزوى خجلا و حياءً:-انى موافج..
"
38	"كانت المرة الأولى التي سُمع فيها صوتها منذ قدومهم لتهتف في إحراج متعجبة من موافقة ابيها:- بابا.. !!..
"
39	"هتف عاصم مازحا:- ايه !!.. فرجت ايه دلوجت من يومين.. على بركة الله.. روح يا مهران هات لنا المأذون..
"
40	"هلل باسل في سعادة:- ينصر دينك يا خالى.. و الله انت اچدع خال ف الدنيا دى كلها..
"
41	"انفجر الجميع فى نوبة جديدة من الضحكات لرد فعل باسل المتهور بينما أطلقت سهام زغرودة قوية فى سعادة..
"
42	"اندفع العمدة حامد الحناوى في سعادة بجانب يونس في الكارتة يجول به شرق نجع الحناوى و غربه حتى يعرف كل ما يخصه من أراضى و أملاك..
"
43	"توقفا كثيرا لبعض الأشخاص ليعرفهم حامد على ولده البكر يونس متحمسا و متباهيًا.. شعورا رائع غمر يونس و هو يستشعر اهتمام ابيه و رغبته في الإفصاح عن وجوده و الافتخار بكونه ولده.. ذاك الشعور الذى دوما ما كان يحلم به و هو يعرف ان تحقيقه درب من مستحيل.. لكن ها هو المستحيل يتحقق أخيرا و يشعر بمدى روعة الشعور بالإنتماء لرجل ما يفخر انك تحمل اسمه مزيلا اسمك في عزة..
"
44	"انه الان يونس الحناوى.. و سيظل يونس الحناوى.. لقد وجد هويته الضائعة أخيرا.. وجد ضالته المنشودة.. وجد اصله و جذوره و لن يبتعد عنها من جديد و سيظل يعمل جاهدا حتى يستحق الانتماء لهذا الأصل و سيتشبث ما حيا بهذه الجذور و لأخر رمق في أنفاسه.. انه هو أخيرا.. انه يونس الحناوى و لن يكون الا هو بعد الان.. يونس الذى سيستمد القوة من اسم ابيه الذى يحمله تلك اللحظة في فخر و سيكون ذاك اللقب هو قوته و سنده و داعمه الأول..
"
45	"ربت حامد على كتف يونس الشارد هاتفا في حنو:- ايه رايك يا يونس!؟..
"
46	"عچبتك الأرض.. عرفت اللى ليك يا ولدى!؟..
"
47	"انحنى يونس مقبلا كف حامد في اعزاز هاتفا:- ربنا يخليك لينا يابا.. المال مالك يا حاچ و هايفضل مالك دايما.. انى لا عايز حاچة و لا بدور على مال.. انى كفاية عليا انى ولدك..
"
48	"ربت حامد على كتف يونس من جديد هاتفا في تأثر:- محدش ضامن عمره يا يونس.. لازما تعرف كل حاچة.. دِه مش حجك لحالك.. دِه حج اختك و بت عمك.. يعنى أمانة ف رجبتك يا ولدى.. عارف ان الشيلة تجيلة.. بس انت كدها و هتجدر عليها..
"
49	"صمت يونس و لم يعقب ليهتف فجأة صوت اخرجه من تأمله هاتفا:- اهلًا بواد عمى.. مش واد عمى برضك و لا غلطت ف العنوان!؟..
"
50	"هتف جاسم بتلك الكلمات مما استرعى انتباه يونس ليتطلع اليه في قلق و قد ادرك النبرة العدائية التي يتحدث بها بينما هتف حامد غاضبا:- انى مش جلت متورنيش وشك تانى!؟.. ايه اللى چابك!؟..
"
51	"هتف جاسم ساخرا في غل:- واااه يا عمى.. !!.. بجى واد عمى ياجى و منرحبوش بيه برضك!؟.. دِه حتى تبجى عيبة ف حجى يا عمدة.. و انت واعى لجاسم.. طول عمرى يفهم ف الأصول..
"
52	"هتف حامد في غضب و هو يمسك لجام الكارتة:- طب غور من جدامى.. غور..
"
53	"و اندفع حامد بالكارتة مبتعدا عن محيا جاسم و الذى تطلع يونس اليه في فضول و رأى تلك النظرات التي كان يرمقه بها في حقد و شعر ان جاسم هذا لن يكون الا باب لشر مستطير لن يُغلق بسهولة ابداااا..
"
54	"اندفعت ثريا بإتجاه مكتب سيد العشماوي.. دخلته متعجلة و هي تلقى التحية بسرعة للعاملين أغلقت خلفها الباب و تركت حقيبة يدها و أدواتها الهندسية جانبا و توجهت حيث المكتب تبحث عن بعض التصميمات التي من المفترض مراجعتها.. بحثت هنا و هناك و لم تجدها.. تعجبت.. من دخل الى تلك الحجرة و حصل على تلك التصميمات.. اضناها البحث بين كل تلك التصميمات الموضوعة جانبا فتنهدت في ضيق و قد شعرت بجفاف حلقها و ان الإرهاق قد تمكن منها بالفعل.. فاليوم كان شاقا في الجامعة و ها قد اكتمل بعدم عثورها على تلك التصميمات الهامة.
"
55	"تنهدت من جديد بنفاذ صبر و رفعت ذراعيها تتمطع كقطة رومية تحاول ان تطرد ألم عضلاتها التي تئن رغبة في الحصول على الراحة..
"
56	"ابتسم هو في سعادة و هو يرى تلك المتنمرة المسترجلة أخيرا و قد بدر عنها اى بادرة تؤكد انها أنثى و لو لمرة واحدة.. فها هي تتمطع بتلك الطريقة المغرية جعلته يزدرد ريقه في تأثر و ما عاد له القدرة على التفوه بكلمة رغبة في عدم خدش مجال حريتها مستمتعا بجهلها لوجوده..
"
57	"و رغم انه يجلس في ركن مظلم و ناءٍ بالغرفة.. الا انه يدرك انها ستكتشف وجوده عاجلا او اجلا.. و ساعتها لن يسلم من لسانها و اعتراضاتها.. فقرر الإعلان عن وجوده مضطرا.. فهتف في هدوء من موضعه:- واضح انك تعبانة و مش بتنامى كويس.. يا ترى ليه!؟..
"
58	"انتفضت موضعها محاولة السيطرة على تلك الصرخة التي كادت تخرج من حلقها بوضع كفها على فمها مغتالة إياها..
"
59	"هتف من جديد ساخرا:- ايه ده!؟.. هو الباشمهندس ثريا بيخاف و بيعرف يصرخ!؟..
"
60	"استعادت رباطة جأشها في سرعة و تمالكت أعصابها قدر الإمكان حتى لا تتجه نحوه و تكيل له بعض السباب او تصفع وجهه الوسيم هذا عدة صفعات تشفى غليلها.. الاحمق.. كاد يصيبها بنوبة قلبية..
"
61	"تنفست بعمق هاتفة في سخرية:- دِه ان مكنش عند حضرتك مانع يعنى اتعب زى البنى أدمين.. و أخاف زيهم برضك..
"
62	"هتف في نزق مقتربا من موضعها و قد قرر الأخذ بثأره كاملا مما فعلته به امام الجامعة:- لا معنديش طبعا.. بس يا ترى الباشمهندس ثريا مبينمش ليه!؟.. قاعدة بتعدى النجوم ف بعدى و لا ايه!؟..
"
63	"انفجرت ثريا ضاحكة في سخرية:- بعد النچوم!؟.. هو في راچل يحب ف راچل برضك و يجعد يعد النچوم كمان.. چديدة دى!؟..
"
64	"كاد ينفجر غيظا من تهكمها و قد شعر انها من نال منه و ليس العكس فزاده ذلك امتعاضا و غيظا ليهتف حانقا:- حيث كده يا باشمهندس.. جهزى نفسك حالا عشان هتروحى معايا الموقع..
"
65	"هتفت متعجبة:- بس دِه تخصص الباشمهندس حمزة.. انا..
"
66	"هتف بضيق:- انتِ تسمعى اللى بقولك عليه من سكات.. جهزى نفسك و حصلينى بالتصميمات اللازمة و هستناكِ ف عربيتى.. هااا.. عربيتى.. و ابقى ارفضى تركبيها..
"
67	"هتفت في تردد:- بس التصميمات..
"
68	"اقترب منها في بطء و لا تعرف لما لم تتحرك مبتعدة حين اقترب من موضعها و مد كفه في تؤدة لموضع ما خلفها حتى ان رأسها الان اصبح مقابلا لموضع قلبه مباشرة و تناول مجموعة مطوية من الأوراق كانت بعيدة عن موضع يدها و يبدو انه من وضعها في ذاك الموضع متعمدا و ابتعد رويدا و قدم لها الأوراق هامسا:- اهى التصميمات يا باشمهندس.. يا ريت ننجز عشان اتأخرنا فعلا.. كان زمنا خلصنا الامور دى الزبارة اللى فاتت لو كنتِ ركبتى معايا من قدام الجامعة..
"
69	"تركها و رحل مخلفا عبق عطره و قد علق بأنفاس ذاكرتها و يبدو انها ستظل عالقة للأبد..
"
70	"تعالت الزغاريد بقلب المشفى فها قد تم عقد قران باسل و سندس وسط تعجب الجميع.. و ما ان انتهت التهانى و المباركات حتى بدأ الجمع في الرحيل في تتابع للبدء في تحضيرات الزفاف التي أزف موعده.. كانت سندس اخر من يخرج من الغرفة ليهتف باسل بأسمها في
"
71	"عشق:- سندس..
"
72	"تخشبت اقدامها و لم تحرك ساكنا عندما سمعت بندائه الذى ساعد على ازدياد وجيب قلبها الذى لا يصدق حتى تلك اللحظة ان ذاك المحنون الذى تعشق منذ طفولتها اصبح زوجها الان..
"
73	"هتف باسل من جديد عندما رأى اضطرابها و توترها:- انتِ رايحة فين!؟..
"
74	"اشارت لباب الخروج مؤكدة انها راحلة مع الجمع الذى غادر قبلها.. ظلت على حالها لا تستطع التفوه بحرف واحد مما دفعه للإستطراد هاتفا في شوق:- طب خلى بالك على نفسك يا سندس..
"
75	"اومأت برأسها إيجابا و همست أخيرا في حياء كان مستحدثا على طبعها في تعاملها معه:- حاضر..
"
76	"همت بالخروج الا انه هتف يناديها من جديد:- سندس..
"
77	"توقفت تتطلع اليه ملبية الا انه لم يتفوه بحرف واحد كل ما فعله هو التطلع اليها يحاول ان يملأ كل خلجة من خلجات روحه بمحياها غير قادر على التصديق انها أصبحت زوجه و ان ما بين وجودهما الان و جمعهما للأبد تحت سقف واحد مجرد ساعات قليلة لا تتعدى اليومين.. و برغم قصر الفترة الا انه ما عاد لديه القدرة على احتمال بعادها عنه و لو لحظة أخرى.. تنهد في قلة حيلة هاتفا:- مع السلامة..
"
78	"ابتسمت في خجل و رحلت في هدوء وتركته يعد الساعات حتى يتحقق حلم الطفولة و الشباب..
"
79	"ظلت تتحين الفرصة المناسبة حتى رأته مغادرا مقر الشركة فأندفعت لتقف امامه مباشرة تسد عليه طريق الخروج.. توقف هو بغتة بدوره حتى يتجنب الاصطدام بها و نظر اليها مستفسرًا في تعجب لتهتف هي في امتعاض برئ لطالما اثار اضطراب ما داخله:- مش كفاية بقى يا حمزة!؟
"
80	"هاتفضل مخاصمنى لحد امتى!؟..
"
81	"هتف هو محاولا التظاهر بالصلابة امامها:- انا مش مخصمك على فكرة.. انا بس بعدت عنك زى ما وعدتك عشان مبجاش بضايجك و لا بزعلك..
"
82	"هتفت كأنها لم تسمع ما كان يقوله من الأساس:- عارف بقالك كام يوم مخاصمنى!؟..
"
83	"و رفعت كفها تحسب في تؤدة تلك الأيام التي تجنبها فيها مما جعله يكتم ضحكة كادت تقفز مرتسمة على محياه من جراء مشاهدتها بهذا المظهر الطفولى الذى يثير دوما روح المرح داخله و أخيرا هتفت:- خمس ايّام يا حمزة مش بتكلمنى و لا بتوصلنى للشركة معاك مع ان بابا قالك جيب هدير معاك كل يوم.. و لا بتتعشى معانا و بتتعشى لوحدك.. كل ده و بتقول مش مخاصمنى.. امال لو مخاصمنى هتعمل فيا ايه!؟..
"
84	"ابتسم حمزة على الرغم من محاولته التماسك و قال مشاغبا:- تجولى ايه!؟.. راس صَعيدى..
"
85	"ابتسمت في سعادة هاتفة:- يعنى خلاص يا حمزة.. سامحتنى..
"
86	"اتسعت ابتسامته رغما عنه هاتفا:- طب ياللاه عشان أوصلك ع البيت معايا..
"
87	"صفقت في جزل هاتفة:- يبقى سامحتنى.. ياللاه بينا.. و متنساش هسافر معاك عشان احضر فرح سندس و باسل..
"
88	"قهقه حمزة هاتفا:- يبجى عشان كِده جيتى تكلميني.. عشان اسفرك معاى..
"
89	"قهقهت بدورها و هي تنظر اليه تلك النظرات الطفولية التي تفقده ثباته بشكل يثير اضطرابه و يدفعه للحذر و التحفظ في تعاملها لانها هي الوحيدة التي جعلته يدرك ان هناك أسباب عديدة للفرح غير المألوفة لديه.. أسباب كابتسامتها و ضحكاتها الطفولية و نظراتها البريئة.. ابعد ناظريه عن محياها و هي تهتف قائلة فى مرح :- مش بالظبط يعنى.. بس الصراحة كنت زعلانة أنك زعلان منى يا حمزة.. مش عارفة ليه!؟..
"
90	"فسرت بصراحة فطرية ما كان يشعر به و يخاف ان يعترف به لنفسه فتلك الليالى التي كان يتجنبها فيها أشعرته بمعزتها و بتأثره بإبتعادها و انها وحدها التي تملك بوصلة دواخله دون ان يكون لها يد في ذلك او حتى راغبة فيه.. أخرجته من خواطره و هي تتجه للسيارة بمحازاته هاتفة في دلال فطرى لا تدعيه:- بليز يا حمزة متزعلش منى تانى.. قولى بس انا غلطت ف ايه و انا هسمع كلامك.. بليز..
"
91	"ابتسم غير قادر حتى على اصطناع الشدة معها و اومأ برأسه موافقا و هو يجلس خلف مقود السيارة يحاول ان يتجنب اتجاه أفكاره لتلك التي تقفز اليها عنوة دون اى مجهود يذكر من قبلها...
"
92	"اللعنة بل الف لعنة تُصب على رأسه لما يفعله بها.. أهكذا ينال ثأره من رفضها الصعود لسيارته لتأتى الى هذا الموقع!؟.. اللعنة عليه..
"
93	"زفرت في ضيق و هي لا تستطيع التحرك بتلك التنورة التي ترتديها و التي لم تكن الزى المناسب لمثل ذلك الموقع الملئ بالأحجار و الرمال و التي تصعب عليها الحركة.. ألم يكن من الأفضل لها لو اخبرها انها ستذهب معه للموقع!؟.. كانت على الأقل اخذت في اعتبارها ما يجب عليها ارتدائه.. لكن بمثل تلك التنورة و هذا الحذاء.. انها لا تستطيع حتى التنفس بحرية..
"
94	"هتف في جزل و هو يراها على مثل هذه الحالة من الضيق و استنتج بالطبع السبب عندما نظر لتنورتها و حذاءها و أيقن ان كلاهما غير مناسب للتواجد في موقع كهذا:- ايه رأيك يا باشمهندسة!؟.. بصى كده ع المعدات و الأساسات..
"
95	"هتفت هي في غيظ:- يا باشمهندس المفروض انك مهندس وعارف ان دِه مش تخصصى و مجدرش أفيدك فيه.. ده تخصص الباشمهندس حمزة.. يبجى ايه لزمة وچودى هنا!؟..
"
96	"هتف في هدوء تام بغية اثارة المزيد من حنقها:- انتِ المساعدة الخاصة بتاعتى و المكان اللى عايزك فيه هتكونى فيه يا باشمهندسة.. متهئ لى ده مفهوم.. و لا ايه!؟..
"
97	"هتفت بحنق بالغ و تهور و هي تتجه ناحيته مباشرة:- باشمهندس سيد.. يكون ف معلومك دى اول و اخر مرة إجى فيها للمو..
"
98	"لم تكمل جملتها و كيف لها ذلك و قد زُلت قدمها و بدأت تهوى بالفعل من ذاك المنحدر الذى كانت تقف على قمته بصحبته.. ستصاب إصابة بالغة لامحالة.. فالسقوط من مكان كهذا لن يخلف الا إصابة شديدة حتما..
"
99	"سقطت بالفعل و صرخت في رعب و اندفعت اثناء سقوطها تتشبث به لعله ينقذها.. لكن الامر لم يستغرق ثوان لتجد نفسها متمددة على الأرض..
"
100	"لكن مهلا ذاك السطح الذى يرقد عليه ظهرها الان لا يمكن ان يكون تلك الأرض الصلبة ذات الحصى و الأحجار.. بحثت عنه بعينيها في مجال رؤيتها حيث ترقد لترى في عينيه نظرات التشفى و السعادة فها قد نال ثأره بأفضل طريقة ممكنة..
"
101	"لكنها لم تره و أخيرا انتبهت ان سقوطها جاء على صدره و ان ذراعه تحيط خصرها و ان جسده قد تلقى الصدمة عنها و تلقاها هي نفسها ليكون ظهرها متوسد صدره في تلك اللحظة..
"
102	"تسمرت موضعها غير قادرة على الإتيان بأى رد فعل .. و رغم ذلك كانت هي المبادرة لتنهض في سرعة متجهة للسيارة مهرولة قدر استطاعتها لتبتعد عن محياه رغم انها لا تعرف كيف سيمكنها النظر الى وجهه من جديد و التطلع اليه و التعامل معه كأن شيء لم يكن!؟..
"
103	"هي مرغمة على البقاء جوار السيارة في انتظاره فما من سبيل اخر لإخراجها بعيد عن هذا الموقع الا سيارته و التي عليها ركوبها و التواجد معه فيها حتى تصل لبيتها و تنأى عنه و عن نوباته الثأرية التي كلفتها الكثير هذا النهار.. لعنته مرة أخرى في سرها و هي تراه قادم الى حيث تقف في انتظاره و سيطرت على نفسها حتى لا تنفجر ضاحكة رغم كل ما حدث بسبب مظهره الدامى و حلته التي تغير لونها من جراء سقوطهما.. ووجهه الوسيم الذى لطخه الغبار في عدة مواقع مختلفة و أخيرا.. بنطاله الذى اكتسب هوة عميقة في موضع احدى ركبتيه..
"
104	"ان مظهره في تلك اللحظة أشبه بأحد المتسولين حرفيا لولا نظارته الشمسية التي تحجب نظراته عنها و التي هي على يقين انها تكاد الان تمزقها غيظا.
"
105	"حاولت التحدث عندما رأت حاله اسوء من حالها بمراحل و لكن ما ان همت بالتحدث حتى أشار اليها لتصمت تماما..
"
106	"حتى انه لم ينبس بحرف واحد بل ركب السيارة في صمت و صعدتها بدورها و هي تستشعر بقوة ان رغبته الحقيقة فعلا هي إلقاءها خارج السيارة و عدم رؤيتها من جديد فلزمت الصمت تماما احتراما لرغبته و الفضول يقتلها لترى ما يعتمل داخله من خلال نظراته المختبئة خلف العدسات القاتمة.. ظلا على حالهما من الصمت المطبق حتى وصلا امام السراىّ ففتحت الباب و خرجت و ما ان ترجلت من السيارة حتى انطلق بها مغادرا بأقصى سرعة بعيد عن محياها دون ان يلق التحية حتى.. انفجرت ضاحكة رغما عنها فبالرغم من كل ما حدث الا انها تشعر بسعادة بلهاء لا تعرف مصدرها.. لكنها تستشعرها و بقوة..
"
107	"تهادت العروس بجوار عريسها على درج دار ابيه حسام التهامى ليصعدا للدور الثانى الذى خصص لهما كمنزل مستقل تتبعهما الزغاريد المتعاقبة التى تنطلق من هنا وهناك.
"
108	"كانت سندس ترتجف بحق وهى تتأبط ذراع زوجها.. تنبهت لفعل الكلمة بقلبها الذى زاد من وجيب نبضاته الذى تعلق به منذ نعومة أظفارها لكنها لم تعترف بذلك ابدا.. لكن بعد ما حدث وكادت تفقده.. تأكدت بل ايقنت انها تعشقه حد الثمالة ولا قبل لها بحياة ليس فيها.. لا يملأ جنباتها بمزاحه الذى يثير تحفظها تجاهه و تفكهه على لدغة لسانها التى تطير صوابها.. وصل العروسان لباب حجرتهما فنظر اليها باسل فى وجد يكاد يطير فرحا فها هى حلم الطفولة امام ناظريه يتحقق..
"
109	"و ها هو الان على بعد خطوة واحدة من باب الجنة التى انتظرها طويلا..
"
110	"فتحت امه الباب.. نظر لسندس التى احمرت خجلاً من خلف خمارها التلى.. و اندفعت للشقة فى عجل.. ليندفع خلفها فى سعادة لا متناهية لتغلق امه الباب خلفه يختنق بحلقها مزيج من مشاعر حبور غامرة و دموع فرحة مع تلك الزغرودة الأخيرة التى اطلقتها وهى تغادر طابق العروسين وقد بدأت دموعها تغلبها فتتساقط وهى ترفع كفيها للسماء داعية بدوام الفرحة و الذرية الصالحة لهما.. وهمست و قد طغت روحها المرحة على دموعها لتهمس فى مرح:- ربنا معاكِ يا بت اخوى.. ولدى مچنون وانى عرفاه..
"
111	"هتف فيها حسام مازحاً:- بتبرطمى تجولى ايه يا ام العريس!؟.. و واجفة ليه ع السلالم كِده.. !؟؟..
"
112	"همست سهام و هى تهبط الدرج متأبطة ذراع زوجها:- كنت بجول الله يكون ف عون بت اخوى.. ولدى مچنون و بن مچنونة..
"
113	"واشارت لصدرها فى فخر.. تربيتى..
"
114	"انفجر حسام هاتفاً بمرح وقد وصل على مشارف حجرتهما:- هتجوليلى.. و اى مچنونة.. فاكرة ليلة دخلتنا!؟.. جرتينى الليل بطوله وراكِ.
"
115	"تعالت قهقهات سهام وهى تدفع باب الحجرة و تدلف للداخل مسرعة هاتفة فى شقاوة:- طب حصلنى بجى لو تجدر!؟..
"
116	"اندفع حسام متحديا فى مرح و هو يدلف خلفها و يعلق الباب خلفه:- وااه.. طب ايه جولك لهجيب لولدك العريس اللى فوج دِه اخ..
"
117	"سخرت سهام متحدية:- جد جولك يا ابو باسل!؟..
"
118	"خلع حسام جلبابه قاذفا به بعيدا و ما ان رأته سهام حتى تحفزت هاتفة:- بتعمل ايه يا بوالعريس.. !؟؟
"
119	"اقترب منها مشاكساً وهو يهمس:- هندخل باسل الچيش..
"
120	"لتتعالى ضحكاتها من جديد...
"
121	"وقد كانت سهام على صواب..
"
122	"فما انا أُغلقت امه الباب خلفه بعد دخوله حتى تقدم باسل فى تثاقل فهد الى عروسه التى رفعت خمارها و هى تتحفز فى رهبة هاتفة:- عارف لو قربت لى.. ليلتك مش معدية..
"
123	"ووضعت ذراعيها فى موضع دفاعى كما يفعل لاعبى رياضة الكاراتيه عند بدء القتال..
"
124	"انفجر ضاحكاً وهو يراها على هذه الحالة من التحفز و بدأ فى التقدم ببطء و قد خلع سترته فى طريقه اليها..
"
125	"اندفعت تجرى لإحدى أركان الغرفة حتى وصلت للطاولة جوار الفراش و اخرجت من احد الأدراج منظارها الطبى و ثبتته على عينيها وعادت تتحفز من جديد لذاك الذى وقف حيث تركته بلا حراك وعلى شفتيه ابتسامة ماجنة تستفزها و قد استدارت ليواجهه بكليتها فى تلك اللحظة لتعاود قهقهاته الاندفاع صادحة من جديد و هو يرى منظارها يتوج عينيها ذات النظرات النارية و التى تكاد تقتله شوقا.. وضع كفيه فى جيبىّ بنطاله ينظر اليها فى عبثية واخيرا هتف فى صوت مرح:- انتِ يا بت يا استاذة انتِ.. يا اللى اسمك أوله زى اخره.. تعالى هنا..
"
126	"و أشار لمكان وقوفه بإيماءة من رأسه.. اما هى فقد فغرت فاها ما انا سمعت أمره.. انه يتذكر.. لازال يتذكر ما كان بينهما منذ كانا صغارا.. لازال يتذكر ذاك الامر الذى كان يجعلها تندفع اليه تلبى طلبه بصوت مبتهج لانه ناداها..
"
127	"خفت نارية نظراتها.. و بدأت تحرق مأقيها اثار دمع بدأ يترقرق بهما... بدأت ترتعش.. بل تنتفض عندما هتف بنفس نبرته المرحة:- طالما مش هاتيچى.. يبجى اجرب انى..
"
128	"و بدأ فى التحرك ناحيتها وهو لايزل على وضعه السابق واضعا كفيه فى جيبى بنطاله الاسود.. وصل أمامها لا يفصلهما الا خطوة واحدة.. و بدأت هى تفقد كل رباطة جأشها مع كل خطوة يخطوها ناحيتها.. وها قد فقدتها تماما بالفعل مع همسه لإسمها بتلك الطريقة الحالمة.. :- سندس..
"
129	"كان ارتجافها وصل لذروته وهى تطأطئ رأسها أرضا..
"
130	"ولا تجرؤ على رفع نظراتها لمقابلته.. مما زاد من ضغطه عليها ليهمس بإسمها من جديد بنفس الطريقة التى دمرت دفاعاتها:- سندس..
"
131	"همست فى وجل بحروف مترددة و عينيها لازالت تحتضن الارض عند قدميه:- باثل.. عشان خاطرى..
"
132	"كان دوره لترتجف روحه وهو يسمع اسمه اخيرااا من بين شفتيها.. اسمه الذى قد حرمته سماع أياه من سنين مضت حتى لا يكون هدفا لتندره على لدغتها العزيزة على قلبه..
"
133	"همس بصوت متهدج وقد دفع احدى كفيه تحت ذقنها ليرفع رأسها لتطالعه نظراتها المتوسلة من خلف منظارها الطبى فيزداد ارتجاف روحه و يهتز ثباته الظاهرى:- انتى جولتى ايه!؟
"
134	"رددت بألية و هى تنظر لعمق
"
135	"عينيه:- عشان خاطرى..
"
136	"هز رأسه نافيا:- لاه.. جبل كِده.. انطجيه يا سندس.. انطجى اسمى تانى..
"
137	"هزت هى رأسها رفضا هذه المرة فمد كفه يجذب منظارها و يقذف به بعيدا وانحنى قليلا ليلتقط كفها فى وله حقيقى و يرفعه لفمه ليقبل باطنه نشوانا وهو يأمرها من جديد:- انطجيه.. وحياة أغلى حاچة عِندك..
"
138	"هتفت فى سرعة قبل ان تتردد و ترفض من جديد:- باثل..
"
139	"كان تقرير بانه الاغلى فى حياتها قبل ان يكون جواب لطلبه... انزل كفها لتصبح الان فوق قلبه مباشرة.. تتوسد صدره.. لتنتفض فى خجل و تتلاقى نظراتها بعينيه من جديد و هى تستشعر نبضات قلبه التى تنتفض مثلها تحت أضلع ذاك الصدر الذى
"
140	"لطالما تمنى احتواءها..
"
141	"اقترب حتى اصبح جبينه يلامس جبينها و نظراتهما ملتحمة فى ثورة عشق انضرمت بقلبيهما منذ سنوات وها هى تعلن عن نفسها اخيرا..
"
142	"همست بلاوعى باسمه من جديد.. وقد نسيت امر لدغتها و تندره بها:- باثل..
"
143	"لتستشعر من جديد نبضات قلبه التى يزداد وجيبها ويتضاعف فى جنون.. مع نطقها لاسمه.. همس فى صوت متحشرج:- هايوجف جلبى.. يرضيكى يا بت خالى..
"
144	"ردت فى لوعة:- بعد الشر عنك..
"
145	"قبل جبينها فى سعادة قبلة طويلة أودعها النذر القليل من مشاعره التى تضرم بين جنبات روحه منذ امد بعيد.. كان يعلم.. بل كان على يقين.. ان اسمه من بين شفتيها بتلك اللدغة الرائعة التى تذهب بثباته قد يودى به لحافة التهور لذا كان يشاكسها دوما حتى لا تنطقه على لسانها ابدا.. فتذهب بالبقية الباقية من رزانته وتعقله..
"
146	"جذبها اليه فى حنو بالغ لتصبح اسيرة احضانه فيطبق ذراعاه حولها و هو يتنهد بعمق زافرا انفاسه فى قوة محملة بشهيق من لظى صدره.. حتى هى سمع شهقات بكاءها يتردد بين أضلعه فتحامل حتى يبعدها عنه و احنى قامته ليقبل وجنتيها المبللتان بدموع من شوق و ترقب و رجفة ممزوجة بلهفة..
"
147	"و فجأة رفعها بين ذراعيه ليدور بها حول نفسه فى فرحة طاغية لتصرخ ضاحكة وهى تتعلق بعنقه:- نزلنى... عشان خاطرى..
"
148	"توقف وهو ينزلها لتستقر ثانية بين ذراعيه و قد أبدل دموعها.. بضحكات انارت وجهها الطفولى الذى يعشق كل تفاصيله تلك الموشومة على جدار روحه بتطوراتها العمرية منذ مولدها حتى تلك اللحظة.. هامساً بالقرب من اذنيها:- حاضر يا عيون باثل.. و ضغط على حرف الثاء لتضحك فى خجل ضاربة كتفه بكفها.. وفجأة يجذبها من كفها خلفه وهو يهتف فى تعجل:- تعالى عايز استشريك ف جضية مستعچلة.. كلمتين كِده ع السريع...
"
149	"ثبتت قدميها بالأرض و هى تحاول جذب كفها من براثن كفه المتشبث بها هاتفة باسمه فى خجل:- باثل..
"
150	"توقف ليدير رأسه اليها ما ان نطقت اسمه وقد أضاءت عيناه نظرات مشاكسة ماجنة ليندفع اليها حاملا أياها:- انطجى اسمى كِده تانى.. و الكلمتين هايبجوا چرنال..
"
151	"انتفضت فى خجل بين ذراعيه و لتوترها و اضطرابها لم تع ما تقول غير ان تهتف باسمه من جديد:- باثل.. و هو يضعها على حافة الفراش.. ليطالعها من عليائه متطلعاً بعشق الى عمق عينيها و يهتف مازحاً فى وله:- انتى جصداها بجى..
"
152	"لتنفجر ضحكاتهما وهو يغيب بها بين ذراعيه..
"
1	"تنحنح حمزة و هو يدخل الى دار التهامية لمقابلة تسبيح ووداعها قبل رحيله للأسكندرية كما كان متفق منذ زيارة زكريا للنجع ..
"
2	"اندفعت سهام مرحبة و بجوارها باسل الذى هتف فى سعادة :- مرحب يا حمزة .. ادخل يا راچل انت بتستأذن و انت داخل دارك .. تعال ..
"
3	"و اصطحبه لغرفة الصالون بينما امر امه بجلب تسبيح لوداع خطيبها قبل رحيله المقرر بعد ساعة من الان ..
"
4	"هتف باسل :- خلاص نويت يا واد عمى .. هتحصل عمك ع إسكندرية !؟
"
5	"ابتسم حمزة فى هدوء مجيبا :- اه يا باسل بس ده مؤقت .. يعنى عمى عايزنى أتعود على وضع الشغل و طبيعته هناك ف الشركة عشان هو بيفكر يفتح فرع هنا ف الصعيد و عايزنى انا اللى أديره خاصة بعد چوازى بإذن الله ..
"
6	"هتف باسل :- طب و الله تمام .. دى تسبيح اكيد هتفرح للخبر ده لأنها كانت خايفة تكون هتاخدها بعيد عننا بعد چوازكم ..
"
7	"دخلت تسبيح هاتفة :- السلام عليكم .. ازيك يا حمزة ..
"
8	"انتفض حمزة لدخولها هاتفا دون ان يمد كفا لسلامها فهو لم يكن من عاداته مصافحة النساء بوجه عام و هى حتى ولو خطيبته فلن تكون استثناءً .. هتف فى هدوء :- أزيك يا تسبيح .. اخبارك ايه .. !؟..
"
9	"هتفت فى اضطراب و عيونها على باب الغرفة ربما ترى تسنيم عند عودتها من ذاك اللقاء الذى كان من المفترض منها القيام به و ها قد جاءت زيارة حمزة لتضع لها العراقيل فتقرر تسنيم الذهاب بدلا منها حتى دون ان تخبرها بذلك  :- الحمد لله .. كله تمام نهض باسل هاتفا بعد اشارة ممتعضة من امه بالخارج حتى يخرج و يتركهما وحدهما قليلا :- طب اروح استعچل لك الشاى يا حمزة .. دججتين و راچع لك ..
"
10	"اكد حمزة :- ملوش لزوم يا باسل انا بس چيت اسلم و أمشى عشان مش عارف ممكن أجدر أنزل تانى ميتا .. و كمان الوجت خلاص يا دوب على معاد الجطر ..
"
11	"و نهض فى سرعة :- اشوفك على خير يا تسبيح .. خلى بالك على حالك .. و طمنينى على نتيچتك لما تطلع ..
"
12	"أكدت بإضطراب و هى تهز رأسها فى تيه لاحظه هو لكنه لم يعلق و اندفع مغادرا و محييا الجميع و ما ان رحل حتى تفرق باسل و امه عنها و ظلت هى مكانها تتابع بنظراتها المتوترة مدخل باب الدار لحظات و نهضت مذعورة خلف اختها التى دخلت الدار فى حالة يرسى لها من الاضطراب و التيه مدفوعة للأعلى حيث حجرتهما فى سرعة رهيبة حتى لا يلمحها احدهم ..
"
13	"الا ان تسبيح كانت فى عقبها حتى وصلت للغرفة و اندفعت خلفها حتى انها استطاعت الوصول لباب الغرفة قبل ان تغلقه تسنيم عليها بالمفتاح و تندفع لفراشها تلقى نفسها عليه فى تيه ..
"
14	"اكملت تسبيح غلق الباب بالمفتاح و اندفعت جوار اختها على طرف الفراش هاتفة بها فى ذعر:- فى ايه يا تسنيم .. ايه اللى حصل .. !؟..
"
15	"لم تنطق تسنيم بحرف واحد .. بل ظلت على شرودها و ذاك التيه الذى يشمل نظراتها و كأنها تعرضت لصدمة رهيبة اثرت على مستوى إدراكها مما دفع تسبيح لتمسك بكتفيها فى ذعر تهزها فى قلق صارخة :- تسنيم .. فى ايه .. انطجى حرام عليكى جولى فى ايه ..!؟.. السافل اللى روحتى تجابليه عمل لك حاچة .. انطجى انا بموت و انا شيفاكى كده ..
"
16	"لم تنبس تسنيم بكلمة عن ما حدث بل همست فى شرود وهى تخلع عنها حجابها ملقية به ارضا و تكورت على نفسها بوضع جنينى تخبئ رأسها فى وسادتها:- انا عايزة انام ..
"
17	"عرفت تسبيح انها لن تنل من اختها حرف واحد عما حدث مع ذاك الحقير و رغم انها تموت حرفيا لتعرف ما جرى هناك الا انها نهضت فى هدوء و جذبت الغطاء على جسد اختها الذى انتفض ما ان استندت عليه تسبيح تنحنى تقبل جبينها مما اثار تعجبها الا انها لم تعقب و اغلقت الإضاءة و انزوت فى طرف بعيد من الغرفة بعد ان أوهمت تسنيم انها رحلت خارج الغرفة بعد ان فتحت الباب و أغلقته و هى لاتزل بالداخل .. فكيف لها ان تتركها و هى بهذه الحالة التى لا تشى بالخير ابدا .. لابد ان ما حدث هناك ينذر بكارثة .. لكن ما الذى حدث بالضبط ..!؟.. هذا ما كان يتأكلها الفضول و القلق معا لمعرفته ..
"
18	"نام البيت كله بعد فشل الجميع فى الدخول اليها لمعرفة رأيها فيما عرضه ناصر و الذى كان مفاجأة للجميع على حق .. ناصر بعد كل ما يفعله معها يطلب يدها للزواج .. !؟.. من يصدق ..
"
19	"هى وحدها تعلم لما يفعل ذلك .. هى وحدها تدرك سبب تقدمه للزواج منها .. مجرد شهامة منه تجاه ابنه خاله و ربيبته بسبب ما حدث فى شقة حازم من ذاك الحقير .. انه يضحى بهناءه و سعادته و تقدم للزواج منها لإنقاذهم من عار محقق سيلحق بأبيه .. خالها الذى قام بتربيتها ..
"
20	"اغلقت باب غرفتها خلفها بالمفتاح بعد ان أعلن ناصر عن مفاجأته التى اذهلتها هى شخصيا فمهما كان ما توقعته حتى ينقذها من عرض الزواج ذاك الا ان يتقدم لطلبها هى للزواج .. فذاك كان ابعد ما يكون عن أقصى تخيلاتها ..
"
21	"تنبهت ان لا صوت يصدر بالخارج و فتحت بابها فى حذّر ليتأكد لها من ذاك الظلام الدامس الذى واجهها بالردهة ان الجميع خلد للنوم بالفعل و مع ذلك قررت القيام بما انتوت عليه فتسللت فى هدوء تسير بحرص على أطراف اقدامها حتى وصلت لباب غرفته طرقته فى وجل و انتظرت و دقات قلبها تكاد تخترق صدرها توترا .. همت بالنقر من جديد على الباب الا انه فتح الباب فى قوة اجفلتها لتتراجع خطوة للخلف منتفضة بينما وقف هو متعجبا من وجودها امامه فى مثل تلك الساعة .. تطلع اليها هامسا :- خير يا شيماء .. فى حا..
"
22	"قاطعته بإشارة من كفها مشيرة ليخرج خلفها للردهة التى بالفعل توجهت لها و تبعها و هو يكمل احكام غلق أزرار سترة منامته التى كان ينام دونها لشدة حرارة الغرفة ..
"
23	"وقفت بالقرب من النافذة المشرعة قليلا و صمتت للحظات حتى انه همس :- خير ..!؟.. فى حاجة يا شيماء ..!؟..
"
24	"استفزها هدوءه و كأن من طلب يدها للزواج منذ ساعات لم يكن هو بل كان شخصا اخر تماما ليحدثها بمثل ذاك الهدوء الذى اثار حنقها لتهتف فى غيظ :- فى حاجة ..!؟.. حاجة واحدة بس !؟.. قول حاجات .. أولهم ايه اللى انت عملته ده ..!؟
"
25	"همس متعجبا :- عملت ايه ..!؟..
"
26	"كادت تصرخ لولا حرصها على عدم سماع خالها و زوجته لصوتها لذا تمالكت أعصابها هامسة بتساؤل :- انت طلبت ليه ايدى من خالى ..!؟.
"
27	"اضطرب للمرة الاولى منذ حديثهما و كأنما تذكر ذلك فجأة فتحنح بعد ان سيطر على اضطرابه هامسا :- كنتِ عيزانى اعمل ايه يعنى ..!؟..كنت بحاول انقذك من عريس الغفلة اللى جاى يخطبك ده ..
"
28	"هتفت بحنق :- تقوم تورط نفسك !؟..
"
29	"كاد ان يمد كفيه يخنق تلك الحمقاء البلهاء التى لا تع شيئا .. تقول يورط نفسه ..!؟.. هو من الاساس متورط فيها .. متورط فى عشقها منذ اللحظة التى وضعتها امه نعمة بين ذراعيه و هى لاتزل طفلة لم تكمل الثلاثة أعوام توصيه بها خيرا ... منذ تلك اللحظة الفارقة و هو متورط فيها رغما عنه .. ليت الامر بيده لكان ابتعد و ابتعد حد اللانهاية ... لكن و ما يجدى البعاد و هى اصبحت تسكن متغلغة فى أعمق أعماق الروح ..ذكرها يغدو و يروح مع كل شهيق و زفير يمنحه الحياة و صورتها سكنت احداقه حتى انه ما عاد ينظر لإمراة غيرها الا ليبحث عن صورة منها فلا يجد.. فقد اصبحت بكليتها موشومة على جدار القلب و لا امل ف الفكاك منها .
"
30	"تنهد فى ضيق كعادته هاتفا :- يعنى أعملك ايه .. كان لازم حل نهائى يخلصنا من الليلة دى و مكنش فى حل تانى .. حتى و لو خلصنا من العريس ده دلوقت .. اكيد هيكون فى غيره بعدين .. فقلت اخلص بقى و اتجوزك انا و امرى لله ..
"
31	"نظرت اليه و قد جرحتها كلماته الاخيرة التى ألقاها ساخرا مستهزئا و دمعت عيناها و هى تتطلع اليه هامسة بصوت متحشرج من اثر دمعها الحبيس الذى تحاول السيطرة عليه :- كتر خيرك يا بن خالى .. عمرى ما هنسالك الجميل ده ابدا .. عارفة انى حمل تقيل عليك حملته لنفسك .. بس.. انا ..
"
32	"لم تستطع ان تكمل ما كانت تريد قوله و اندفعت تشهق باكية تدخل حجرتها و تغلقها خلفها فى حرص و لكن بسرعة حتى لا يراها على حالها تلك .. اما هو فلم يستطع ان يسيطر على غضبه من نفسه و عدم استطاعته السيطرة على لسانه ذاك الذى يجلدها دوما .. اندفع للنافذة المشرعة ليدفع ضلفتيها فى عنف لتنفرجا بقوة محاولا بذلك الحصول على اكبر قدر من الهواء لرئتيه لعله يخفف بعض من تلك النيران المستعرة بداخله اشفاقا و رحمة على تلك الحمقاء التى يعشق و هى لا تدرى ان زواجه منها كان أعظم أمانيه و ها هى الظروف واتت اخيرا ليحقق مبتغاه الذى تمناه دوما بل انه يكاد يكون أمنية حياته الوحيدة..
"
33	"اندفع عاصم و معه سندس خلف ذاك العسكرى الذى يسحب مهران متخاذلا فى تيه خلفه و قد توقفا اخيرا امام باب طرقه العسكرى و دفع مهران للداخل و دخل خلفه ملقيا التحية العسكرية فى قوة هاتفا :- المتهم مهران عاصم الهوارى يا فندم..
"
34	"امره الضابط فى نزق :- سيبه و اخرج و مدخلش حد علينا ..
"
35	"ألقى العسكرى التحية من جديد و خرج مسرعا مغلقا الباب خلفه ليتطلع الضابط لمهران مشيرا للمقعد قبالة مكتبه :- اقعد يا مهران .. باين عليك بن ناس .. ايه اللى حصل بالظبط .. احكيلى و ان شاء الله خير ..
"
36	"جلس مهران و على الرغم من ذلك ظل صامتا و لم ينطق بحرف واحد .
"
37	"هتف الضابط من جديد :- ضربت المدعو  مسعد  عبدالمولى بالنار ليه يا مهران .. !؟..
"
38	"لم ينطق مهران بحرف و ظل على صمته و تيهه بعد ان كرر الضابط سؤاله مرارا ليتنهد الضابط بحنق ضاغطا على ذر ما جواره ليندفع العسكرى من الباب هاتفا :- امرك يا فندم..
"
39	"اشار الضابط لمهران :- خده يا عسكرى ع الحبس و يتعرض ع النيابة ف الفترة الصباحية ..
"
40	"خرج مهران برفقة العسكرى ليهتف عاصم و سندس ما ان طالعاه :- مهران .. عِملت كِده ليه يا ولدى ..!؟. و مين مسعد دِه اللى ضربته بالنار !؟.
"
41	"تعرفه منين دِه .. !؟.. طب جول اى حاچة و ريح ابوك يا مهران ..
"
42	"اختفى مهران مع العسكرى داخل احدى المنحنيات التى تصله لزنزانته لتبكى سندس فى جزع على اخيها و حالته الغير مطمئنة بينما يضرب عاصم كفا بكف هاتفا فى قلة حيلة :- لا حول و لا قوة الا بالله .. لله الامر من جبل و من بعد .. سترك و رحمتك يا رب ..
"
43	"واستدار الى سندس الباكية هاتفا :- كلمتى الاستاذ موافى المحامى ياجى يشوف المصيبة اللى احنا فيها دى !؟
"
44	"هتف سندس من بين دموعها التى تحاول السيطرة عليها :- ايوه يا بابا .. هو قالى انه هيتحول للنيابة و هيكون معاه الصبح هناك من بدرى .. ربنا يسترها ..
"
45	"هتف عاصم بوجل متضرعا :- يا رب يابتى .. يا رب.. و الله ما عارف هرچع لأمك كيف .. واجولها ايه ..!؟. دى جاتلة حالها من البكا من ساعة ما جالنا الخبر ع السرايا .. الرحمة من عِندك يا رب ..
"
46	"ربتت سندس على كتف ابيها محاولة تحسين الصورة القاتمة كذبا :- بإذن الله خير يا بابا .. انا كلمت الاستاذ موافى و استفسرت منه على بعض النقط و الثغرات و بإذن الله يخرج منها على خير  .. و كويس انه متكلمش خالص لحد ما يقعد الاستاذ موافى معاه و يعرف منه ايه اللى حصل و يفهمه يقول ايه بالظبط قدام النيابة .. اهم حاجة بس ان المجنى عليه يعيش ..
"
47	"هتف عاصم شاعرا ببصيص امل :- يعنى الاستاذ موافى جالك كِده ..!؟.. اومأت سندس مؤكدة ليستطرد و هما يتوجها للسيارة :- يااارب يا سندس يا بتى .. ياارب يكون صح الكلام دِه ..
"
48	"همست سندس :- باذن الله خير يا بابا .. بإذن الله..
"
49	"كانت تعلم ان الامر ليس سهلا ابدا لكن حالة ابيها التى لم تره عليها من قبل و كذا حالة أمها التى تركوها تكاد تموت قلقا على فلذة كبدها جعلتها تحاول ان تجمل الامر قليلا رغم إدراكها كمحامية ان الامر ليس هينا بالمرة ..
"
50	"تململت تسبيح فى موضعها السرى بأقصى الغرفة حيث جلست فى غفلة من اختها التى راحت فى سبات عميق و ادركت انها غفت رغما عنها لانها لم تذق للنوم طعما منذ تلك الرسالة المشؤومة من ذاك الحقير الذى قابلته تسنيم و عادت من لقاءه بوجه غير الوجه ..
"
51	"انتفضت متيقظة تماما عندما تذكرت كل تلك الاحداث و اندفعت باتجاه فراش اختها تتفقدها و ما ان اقتربت منه حتى تناهى لمسامعها صوت انين تسنيم اقتربت على عجل و قلق تضع كفها على جبين تسنيم الذى كان يحترق من شدة حرارتها و همسها المحموم باسم مهران ..
"
52	"انتفضت تسبيح لا تدرى ما عليها فعله تتطلع حولها فى اضطراب و لا تدرى ما دخل مهران فيما يحدث .. اتهزى باسمه ربما شوقا اليه ..!؟.. ربما .. فهى تدرك كم تحب اختها بن خالهما حتى و لو لم تفصح يوما عن ذاك العشق الذى تخبئه بين طيات روحها له وحده منذ كانا صغارا ..
"
53	"اندفعت تسبيح بإتجاه الباب ربما تكون أمها قد عادت من بيت خالها فترى ما يجب فعله لأجل تسنيم و ما ان همت بالخروج من الباب حتى كادت ان تصطدم بأمها مندفعة للداخل بدورها تسأل عن تسنيم بلهفة عجيبة لتعالجها تسبيح هاتفة فى ذعر :- تسنيم تعبانة قووى و بتخترف.. ده انا كنت جاية أناديلك تشوفيها ..
"
54	"اندفعت سهام للداخل فى جزع هاتفة :- يا بتى .. اكيد سمعت باللى حصل لمهران ..
"
55	"تنبهت تسبيح و أمها تتفقد تسنيم فى ذعر لحالها هاتفة :- ايه اللى حصل لمهران ..!؟..
"
56	"هتفت سهام :- واد خالك مسكاه الحكومة لانه ضرب نار على واحد من بره البلد عند الدار المهچورة ..
"
57	"صرخت تسبيح منتفضة و هى تحاول كتم شهقات بكائها و لوعتها فى حين استطردت أمها أمرة إياها فى
"
58	"خوف :-  اچرى جولى لأبوكِ يجيب داكتور لأختك .. البت حالتها متطمنش ..استرها يا رب ..
"
59	"توقفت تسبيح تتطلع لأختها التى كانت تهزى باسم خطيبها و حبيبها مهران و قد ادركت ما حدث دفعة واحدة .. انها السبب .. هى السبب فى كل ما يحدث.
"
60	"بدأت تشهق باكية فى ندم حقيقى يتأكلها و هى لاتدرك ما عليها فعله و لا كيف يمكنها إصلاح ما ترتب على رعونتها ..
"
61	"صرخت سهام فيها مؤنبة :-انتِ لساتك واجفة .. و انتفضت من جوار تسنيم هاتفة :- تعالى اجعدى جار اختك لحد ما انى انزل اجول لأخوكى و لا أبوكى يجيب داكتور بسرعة ..
"
62	"تقدمت فى وجل من فراش اختها التى لازال اسم مهران يتردد على شفتيها جلست جوارها و انحنت تقبل جبينها المتقد هامسة بالقرب من اذنها معتذرة باكية:- سامحينى يا تسنيم .. انا السبب.. سامحينى ..
"
63	"و انفجرت باكية من جديد و هى تحتضن جسد اختها الذى ترتع فيه الحمى .. حمى عشق كان يوما جنتها و اليوم اصبح نارها ..
"
64	"جلس مهران وحيدا بزنزانته و كأن الدنيا خلت من المتشاحنين إلاه ليقذف فيها بمفرده .. تطلع حوله للجدران الشاحبة الباردة و تنهد فى وجع تنهيدة اخرج فيها من جوفه انفاس بحرارة نيران صدره الذى يغلى كبركان ..
"
65	"من كان يصدق ان تسنيم تفعل ذلك!؟..من كان يتخيل انها على علاقة آثمة بذاك الحقير و انه يملك صورها و محادثات بينهما ..!؟..
"
66	"ألهذا كانت تؤجل خطبتهما التى كان يتعجلها دوما بحجة دراستها ..!؟.. و هو المغفل الذى كان يظن فيها الطهر و العفة و انها اكمل النساء ..
"
67	"-مغفل .. صرخ بصوت عال ليتردد داخل الزنزانة صداه .. ضرب رأسه بكلتا يديه يحاول ان يمسح ذاك المشهد الذى يعيده عقله عليه مرارا و تكرارا بلا توقف يكاد يدفعه للجنون .. مشهد ظهورها امام الرجل الذى عرفها فورا و كان فى انتظارها داخل ذاك البيت المهجور و كيف تحدثت معه بثقة من يعرفه جيدا و هى تناوله المال و تأخذ ذاك القرص الذى يحوى قذاراتها معه .. او ربما مع غيره فهو لم يعد متيقنا كم من الرجال تعرف و هو الذى لم يرى من النساء سواها ..
"
68	"تأوه فى ألم متضرعا و عينيه تدمع :- يااارب ..
"
69	"انه لا يظلمها .. اكيد لا يظلمها .. فهو يتذكر كل حرف نطق به ذاك السافل بعد ان جعلها تخرج راكضة لسيارته عقب إطلاقه النار ليخرج هو للسيارة و يوصلها فى صمت لأقرب نقطة عامرة و يتركها و يعود للرجل فى عجالة منحنيا عليه ممسكا بتلابيه صارخا به :- ايه اللى بينك و بينها .. انطج ..و لا رصاصة تانية و نخلصوا منيك و لا ليك دية !؟.. جوول ..
"
70	"هتف الرجل فى ذعر :- اعرفها من ع النت .. كان بينا كلام و حوارات .. و بعديها هى قالت لى عايزة صورى و كل اللى بينا عشان اتخطبت .. ساومتها و طلبت نتقابل هنا .. جابت لى الفلوس اللى طلبتها منها و انا أديتها السى دى اللى عليه كل صورها عندى و انت شفتنا بنفسك ..
"
71	"ألتقط الرجل انفاسه فى صعوبة و بدأ وجهه يزداد شحوبا ما ان انهى أعترافه نظر اليه مهران و حمد الله ان الإصابة لم تطل قلبه مباشرة كما كان يتمنى بل ان رصاصته طاشت لتبتعد قليلا بسبب اندفاع تسنيم اليه مانعة اياه من إطلاق النار .. أخرج هاتفه و طلب الشرطة و الإسعاف ثم عاد للرجل ينحنى عليه من جديد هاتفا فى غل :- اقسم بالله لو ما كان جتلك حرام و هى كمان مشتركة معاك ف الاثم ما كنت اترددت لحظة و جتلتك لكن لو ربنا نچاك و اتسألت اياك تچيب سيرتها من جريب و لا بعيد و الا اللى مكملش هنا هكمله و هجيبك و لو كنت فين و اجتلك بيدى و لا بيد غيرى .. ساااااامع ..
"
72	"انتفض الرجل مع صرخة مهران بتحذيره الاخير هاتفا بذعر :- سامع .. سامع ..
"
73	"ما ان انهى الرجل كلماته المذعورة حتى دوى صوت سرينة الإسعاف و كذا الشرطة و قد وصلا لمكان الحادث .. ذاك البيت المهجور لينتشر الحدث بالنجع كله ..
"
74	"مسح مهران على وجهه بكفيه فى إرهاق حقيقى يود لو يملك عقار ما يتناوله ليوقف نشاط دماغه التى لم تتوقف للحظة عن العمل منذ ما حدث
"
75	"و تعجب انها كانت ستصبح زوجته فى غضون أسابيع قليلة .. و كيف كان كالأحمق يقف على رأس العمال مشددا حتى ينتهوا من تجهيز جناحهما قبل الموعد المحدد فهو لم يعد يطق صبرا على اجتماعهما تحت سقف واحد .. كم كان مغفلا بحق ليأمن امرأة على قلبه مهما كانت تلك المرأة .. فهن صنف غدار لا أمن له و كم سمع من أقاصيص عن غدرهن لكنه لم يكن يصدق انه سيتعرض لمثل هذا الامر يوما ..
"
76	"لم يكن يتوقع ان تلك التى كان يضعها دوما فى مصاف الملائكة تتدنى بهذا الشكل لتصبح فى لحظة شيطان رجيم.. بل ألعن و أضل .. فالشيطان ندرك انه شيطان فهو لا يتجمل او يتظاهر .. لكن هى .. ادعت ما ليس فيها .. و تظاهرت بالطهر و ارتدت قناع البراءة و هى ابعد ما يكون عنهما و هو ذاك المغفل الذى ظل يتمناها منذ ان وعى ان له قلبا ينبض ..هو لا يظلمها بالتأكيد ..
"
77	"نعم لا يفعل فأحترافات ذاك الرجل القذر لا يمكن ان تكون محض افتراء فالرجل كان على شفا الموت و لا يوجد شخص يمكن ان يكذب فى لحظة كهذه كما انه بدأ له ان الرجل عرفها ما ان دخلت عليه الدار و وعى لها .. كان حديثه معها ينبئ بمعرفة قديمة ليست محلا للشك .. لا .. انه لا يظلمها .. بل هى من ظلمته و دمرته.
"
78	"وقف كالذبيح فى قلب زنزانته الباردة يترنح وجعا بروح عليلة و اخيرا هتف من جديد :- يااارب ..
"
79	"و سقط ارضا متكوما على نفسه يحاول ان يرأب صدع تلك الروح المجروحة  لكن لا فائدة ترجى من جسد فارقته روحه و هو لايزل حيّا يُرزق ..
"
80	"اندفع الجميع لسراىّ النيابة عاصم و سندس و باسل و حسام و تسبيح بصحبة الاستاذ موافى المحامى الذى هتف يطمئنهم :- متجلجوش يا چماعة .. ان شاء الله خير .. هو بس يلتزم الصمت لحد ما نشوف أجوال المچنى عليه اللى النيابة هتاخدها لما يفوج .. و انا متأكد انه هيخرچ منها بإذن الله .
"
81	"هتف الجميع مؤمنا و اندفعوا جميعا عندما ظهر مهران بصحبة العسكرى المصاحب له عند مدخل سراىّ النيابة .. كل منهما يهتف مشجعا بكلمة أو داعما بربتة على كتف و هو لايزل على حاله الساكنة حتى غاب بصحبة مرافقه داخل مكتب وكيل النيابة مع الاستاذ موافى المحامى عندما تم النداء على اسمه بعد ان لقنه موافى ما يجب عليه فعله او قوله ..
"
82	"هتف صوت بالسلام للجميع ليهتف عاصم فى ترحيب :- حضرة الظابط .. و الله و فيك الخير ..
"
83	"ليهتف حازم متسائلا :- انا اول ما عرفت جيت على طول يا عمى .. ايه الاخبار ..!؟..
"
84	"هتف عاصم فى ثبات رغم ما يعانيه :- الحمد لله يا ولدى كله خير .. اهو چوه عند وكيل النيابة ومعاه المحامى.
"
85	"هتف حازم فى ثقة :- متقلقش يا عمى .. مهران ميعملهاش .. اكيد فى لبس ف الموضوع ..
"
86	"كان حازم قد تعرف عندما جاء للسراىّ للمرة الاولى على كل من سندس و مهران .. و اصطحبه مهران فى جولة حول النجع و قام بتعريفه على كل من يمت له بصلة قرابة .. و توطدت بينهما صداقة هادئة لذا فإن حازم على يقين ان شاب مثل مهران لا يمكن ان يرتكب جرما كهذا ابدا ..
"
87	"تطلع حازم لسندس هاتفا :- متقلقيش يا آنسة سندس .. هيخرج منها على خير ..المفروض انت محامية شاطرة و عارفة ده كويس .. يعنى المفروض تطمنى عمى .. و لا ايه ..!؟..
"
88	"هتف باسل محاولا دفن غيرته المفضوحة بأعماقه:- ايوه .. ما هى طمنتنا كلنا الحمد لله .. و كلنا متأكدين ان مهران خارچ منها بعون الله ..
"
89	"تطلع حازم لباسل غير مدرك لماهيته ليهتف عاصم معتذرا :- معلش يا حازم نسيت من اللى بيحصل أعرفك .. دِه باسل واد عمتك سهام .. اختى الصغيرة .. و دى بتها تسبيح و خطيبة حمزة واد عمك ..
"
90	"تطلع حازم لباسل فى ترحيب رسمى هاتفا :- تشرفنا يا باسل .. كان نفسى نتعرف فى ظروف احسن ..
"
91	"و ادار رأسه حتى يلقى التحية على تلك المنزوية خلف اخيها و كأنما تتحاشى لقاءه:- تشرفنا يا آنسة تسبيح
"
92	"و ما ان اخرجت رأسها تومئ ترد التحية حتى ادرك انها تلك المندفعة التى اصطدم بها فى يومه الاول لزيارة السراىّ .. انها تلك التى اعتذرت و رحلت فى سرعة ليدرك مدى عجز قدمها و لم تعر اعتراضاته اى أهمية تذكر .. و على ما يبدو انها ايضا تذكرته و الا لما كانت تختبئ خلف كتف اخيها متحاشية لقائه ..
"
93	"انه يذكرها فهو لا ينسى وجه قابله قط .. ربما هذه ميزة تساعده كثيرا فى عمله لكن الامر مختلف معها .. ان الامر لا يتعدى مجرد وجه تذكره لكنه تخطى ذلك لتلك العيون الشقية المتحدية التى رمقته بها لحظتها عيون لا تُنسى ابدا على الرغم ان نظراتها فى تلك اللحظة تمور بالحزن و الالم الى انها لم تفقد بريقها المتحدى المميز لها ..
"
94	"تنحنح فى تأدب كعادته و هو يحاول ان يجذب نظراته عنها متعجبا من حاله مع تلك الفتاة و نظراتها التى اصبح خبيرا فى تفسرها و ادراك ما تحمله كل نظرة .. منذ متى كانت نظرات الفتيات تخصصه ..!؟.. و منذ متى يعير اى فتاة مهما كانت اهتماما يذكر ..!؟..
"
95	"انه حتى لا يذكر انه يحتفظ فى مخيلته بذكرى لنظرة ما لخطيبته نهلة او حتى يدرك من الاساس ما لون عينيها .. هاله ما اكتشفه لتوه ليندفع هاتفا لعمه عاصم ليوقف سيل تلك الافكار المتدفقة لعقله :- انا هدخل لوكيل النيابة بعد ما يخرج مهران اشوف ايه الاخبار و ايه اللى ممكن يتعمل ..
"
96	"هتف عاصم :- تسلم يا حازم يا ولدى .. شوف الاخبار و بلغنا و يا رب خير ..
"
97	"خرج مهران ليندفع الجميع خلفه بينما اندفع حازم لمقابلة وكيل النيابة ليستشف منه مجرى سير القضية و الذى اكد ان مهران يلتزم الصمت تماما و لم يتفوه بحرف و ان الأمل كله فى أقوال المجنى عليه فهى التى يمكنها ان تدفع به داخل أسوار السجن او خارجه .. و انتظر الجميع على امل واحد .. البراءة ..
"
98	"كانت زهرة لاتزل تبكى و بجوارها سهام تهدئ من روعها عندما وصل عاصم و سندس و حسام .. اندفعت زهرة ملهوفة لعلها ترى بينهم ولدها مهران و قد انتهى الامر على خير فما منهم من احد رد على اتصالاتها المتعددة حتى كادت تجن من شدة خوفها و قلقها ..
"
99	"اندفع عاصم للأعلى غير قادر على النطق بحرف و اندفعت هى خلفه لعلها تستشف منه ما يشفى غليلها و يطمئنها على ولدها ..
"
100	"تنهدت سهام فى حزن هامسة
"
101	"لحسام :- ياللاه بينا احنا نشوفوا حالنا يابو باسل .. و نشوف تسنيم عاملة ايه دلوجت  ده انى سبتها نايمة بسبب علاجها اللى بتخده بعد اللى حصل و چيت!؟.
"
102	"اومأ حسام بالإيجاب مستأذنا سندس التى جلست على احد المقاعد و لم تحرك ساكنا منذ وصلت تشعر بالعجز تجاه اخيها التوأم و الذى تتمنى لو تفتديه بروحها ..
"
103	"هتفت بها سهام :- احنا ماشيين يا سندس و لو چدت اى حاچة بلغونا .. و ربنا يجيبها جمايل يا بتى .. بالأذن...
"
104	"رحل كل من سهام و حسام .. و لم تبرح هى مكانها لا تعلم ما عليها فعله بالضبط..
"
105	"اندفع باسل لداخل السراىّ و قد ظهر أخيرا بعد ان اختفى بشكل غريب بعد عرض مهران على النيابة صباحا .. رأها تجلس بهذا الشكل المضطرب الشارد حتى انها لم تدرك بعد بوجوده انتفض قلبه لمرأها بهذا الضعف الغير معتاد عليها فدائما هى تلك المتنمرة فى حضرته و التى تتحكم فى أعصابها و ردود افعالها بشكل يخرجه عن طوره ..
"
106	"تقدم متنحنا فى هدوء و جلس على احد المقاعد القريبة منها هامسا :-  .. هاتعملى ايه يا استاذة ..!؟..
"
107	"رفعت رأسها و تأكدت من نبرة صوته المتسائلة بصدق انه لا يهزأ منها كالمعتاد فهمست بقلة حيلة :- مش عارفة .. حاسة انى عاجزة و مهران مش راضى يتكلم و لا ينطق بحرف عن اللى حصل و المجنى عليه راقد اهو بين الحيا و الموت .. حاسة انى عاجزة بجد ..
"
108	"هتف هامسا :- بعد الشر عليكِ من العچز .. انتِ اهدى بس و فكرى و هتلاجى لها الف حل .. انى متأكد انك هتلاجيه بس عشان دِه اخوكِ فجلجك عليه مخليكى مش عارفة تفكرى مظبوط ..
"
109	"نظرت اليه بتعجب .. هل هذا باسل الذى لا يترك موقفا الا و تناولها بالسخرية و الاستهزاء حتى انها كرهت اجتماعها معه بمكان ..الان تستشعر صدق كلماته التى تقطر ثقة فى قدرتها و امكانياتها القانونية ..
"
110	"تنهدت و تطلعت للبعيد جاذبة ناظريها بعيدا عن محياه الذى يزيدها التطلع اليه اضطرابا خاصة و هو بهذا الحنان و التفهم العجيب من قبله و الذى يربكها بشدة ..و هتفت تفكر معه بصوت عال :- مهران مش راضى يتكلم .. و مهما عملنا مش هيتكلم برضة ده اخويا و انا عرفاه ..
"
111	"هتف مؤكدا :- تمام .. عندك حج ..
"
112	"استطردت فى ثقة :- يبقى مفيش حل الا ف المجنى عليه ده اللى اسمه مسعد لو فاق نلحقه قبل ما النيابة توصله و تاخد اقواله و نتصرف معاه احنا ..
"
113	"هتف باسل فى ثقة بدوره :- اعتبريها انحلت خلاص ..
"
114	"هتفت و هى تنظر اليه فى دهشة :- ازاى ..!؟..
"
115	"نظر اليها فى فخر هاتفا :- انى رحت المستشفى جبل ما اچى على هنا و عرفت مين الممرضة اللى هتشرف على حاله المحروج دِه اللى ضربه مهران و أديتها اللى فيه النصيب عشان تبلغنا اول ما يفوج جبل ما تبلغ الدكاترة ..
"
116	"فغرت سندس فاها فى دهشة و هتفت بعد لحظات من الصمت :- انت عملت كده بجد !؟..
"
117	"اكد فى تواضع :- ايوه .. حتى أديت الممرضة نمرتى عشان تبلغنى عليها و ليها اللى فيه النصيب لو حصل المراد ..
"
118	"هتفت تسأل و هى لازالت تتعجب من افعال بن عمتها الذى تراه الان بعين مختلفة :- طب و الحراسة اللى قدام الباب .. اكيد حاطين عليه حراسة !؟..
"
119	"اكد باسل فى هدوء :- متجلجيش .. زى ما ظبطت الممرضة .. هظبط العسكرى .. انت ليكى تدخليله الفجرى دِه و نشوفوا ممكن يخدمنا ازاى ف الجضية ..
"
120	"ابتسمت فى سعادة هاتفة :- ده كده تمام جدااا .. انا بس ادخل اشوفه و أتكلم معاه و انا متاكدة انى هقدر أخليه يشهد لصالح مهران ..
"
121	"هتف باسل مشاكسا  :-دى انى متأكد منيها .. الله يكون ف عونه .. بس يستاهل المحروج هو اللى چابه لروحه ..
"
122	"امتعضت سندس و هتفت فى حنق :- قصدك ايه!؟..
"
123	"هتف باسل و هو يستعد للرحيل هاربا :- مجصديش يا بت خالى .. اروح انى و اول ما هيچد حاچة .. هبلغك ..
"
124	"و اندفع باسل من باب السراىّ راحلا متجنبا نوبة غضبها لتنفجر ضاحكة رغما عنها لمرأى افعاله ..
"
1	"فتح عينيه فى نعاس لازال يسيطر عليه قليلا مع بعض من ألم رأس من جراء مرضه الذى جاء به مترنحا البارحة.. تطلع الى موضع جلوسها ليلة امس و ابتسم عندما تذكر انه بات ليلته بأحضانها و تعجب كيف لم يستشعر رحيلها من جانبه عندما استيقظت و هو كان متشبث بها كطفل متعلق بأمه التى كان يخاف لو غفل عنها قليلا ان تتركه..
"
2	"توقع انها بالحمام و انتظر قليلا لكن خاب ظنه عندما نهض من موضعه فى تثاقل ليجد باب الحمام مفتوح..
"
3	"تنهد فى حزن لانها غابت و تركته وحيدا و دخل الحمام يتوضأ و جلس على مصلاه التى مدها بإتجاه القبلة و تناول مصحفه و بدأ فى القراءة لعله يُسكن وجيب قلبه الذى يتسارع كلما تذكرها.. اخذ يقرأ و يقرأ حتى غاب عن الدنيا و دمعت عيناه و هو يتطلع لتلك الآية الكريمة التى تحمل اسمها بسورة المطففين.. و اخذ ينطق ذاك الاسم و تحشرج صوته و هو يتلمس أحرفه بكف مرتجف و أصابع مترددة..
"
4	"انهى قراءته ونهض من موضعه و اتجه لفراشه يتمدد عليه مغمضا العين ينال قسطا من الراحة و اخيرا سمع حفيف عباءتها تقترب لتفتح الباب حاملة صينية من طعام شهى وتدخل واضعة إياها جانبا ومتوجهة حيث موضعه.. كانت تتوقع انه لايزل مريضا مدت كفها الى جبينه الذى وجدت حرارته طبيعية و رغم ذلك سمعت همسه بأسمها كأنه يهزى.. اعادت وضع كفها من جديد فى تعجب لهزيانه ذاك بلا حمى و اخذ يكرر اسمها فى همس اضناها شوق اليه فهمست بشوق مماثل و بصوت متحشرج تأثرا يخنقه الدمع الحبيس و هى تجلس على طرف الفراش:- نعم يا شيخ.. انا هنا..
"
5	"كرر همسه:- نوارة..
"
6	"تجمدت بموضعها و ظلت تحدق به لحظات كتمثال اصم و اخيرا نطقت و عيناها تملؤها الدموع هامسة فى
"
7	"لهفة و كأنه واع و هى تحدثه فى عتب لذيذ:- جلت نوارة !؟.. لساك فاكر يا مهران !؟..
"
8	"فتح عينيه و ما عاد قادرًا على التظاهر اكثر من هذا و رفع جزعه مستندا على مرفقه متطلعا الى عينيها التى يعشق هامسا فى شوق فاض حد اللانهاية:- وكيف أنسى !؟.. حد بينسى روحه يا بت عمتى.. محدش يعرف الاسم دِه غيرى و عمر ما حد هيعرفه غيرى.. انى اللى اختارته..فاكرة..!؟
"
9	"هزت رأسها فى سعادة لانه لايزل يذكر بعض من ذكرياتهما الصغيرة و ازداد دمعها انسكابا لا تقوى على ردعه..
"
10	"تطلع اليها واقترب بقلب واجف حتى اصبح ما يفصلها عنه مسافة لا تتعدى السنتيمرات حاولت هى التقهقر للخلف فى خجل لكنه اندفع ممسكا بها حتى لا تبتعد عنه من جديد فقد اكتفى بعاد و اكتفى شوقا و اكتفى ألما ووجعا و ما يتمناه اللحظة هو قرب لا نهاية له..
"
11	"اما هى فقد تذكرت كيف كان يعاملها عندما تطغى احدى نوبات شوقه.. يقترب متلهفا و بالاخير يتركها تعانى مرارات فقده بعد ان ظنت ان الوصل اصبح وشيك و ان غفرانه و عفوه أصبحا قريبا المنال.. لم تعد تقوى على ما يفعله بها و ما عادت كرامتها قادرة على التحمل.. فقررت الابتعاد فورا منتفضة و خاصة عندما ارتفع رنين هاتفه معلنا آذان صلاة الظهر...
"
12	"جذبها اليه قبل ان تهم بالابتعاد لتجد نفسها مدفوعةعلى جانبها من الفراش و هو يضم خصرها بين ذراعيه هامسا فى مشاكسة متطلعا لشفتيها فى شوق:- اللهم لك صومت و على رزجك أفطرت.
"
13	"تطلعت اليه فى حياء تحاول التهرب من فخ ذراعاه الذى احكمه حولها:-يا شيخ.. انت هتفطر الضهر !؟...
"
14	"ابتسم و قد فهم رغبتها فى التخلص منه حياءً ليهتف ممعنا فى مشاكستها:- ما انا مفطرتش من مغرب امبارح...و ادينى بفطر اهو.. و همس فى شوق بالقرب من اذنها.. بفطر على أحلى حاچة.. هعوز ايه تانى!؟..
"
15	"وتنبهت بكل حواسها و هو يهمس من جديد:- انتِ معرفاش كنتِ بتعملى فيا ايه و انت واخدة راحتك ف الاوضة و انى شوجى ليكى هيموتنى مجهور على حالى!؟..
"
16	"همست بعتاب و هى ترفع رأسها من احضانه:- ما انت وچعت جلبى جووى يا شيخ.. هونت عليك يا واد خالى !؟..
"
17	"همس فى نبرة صادقة:- و لا لحظة.. و الله ما هونتِ ابدا.. و انا سامحت يا تسنيم.. سامحت من جبل ما اعرف الحجيجة لانى مجدرتش حتى أفكر انى ممكن ابعد عنيكِ..
"
18	"هتفت مبهوتة:- عرفت الحجيجة !؟..
"
19	"اكد بايماءة من رأسه:- ايوه.. من حوالى شهر.. متجوليش كيف و لا ازاى !؟.. لكن حصل.. و كنت ساعتها بنفذ عقاب ربنا و كنت هموت و انى بنفذ عقابى بيدى و انتِ صعبتيه عليا اكتر و اكتر..
"
20	"همست متعجبة متطلعة لعينيه:- عقاب ايه !؟..
"
21	"تنهد متطلعا اليها ثم ضمها اليه اكثر هامسا:- لما فجت لحالى و سامحت من جلبى بچد كان لازما أكفر عن مصيبتى اللى عملتها ف حجك.. فصمت شهرين متتابعين.. شهرين يا نوارة جلبى..عشان احرم اعملها تانى.. عشان احرم احرمك على نفسى تانى.. عشان اخد بتارك منى.. و أتعذب فوج العذاب نفسيه مليون عذاب و انى شايفك احلى و اچمل مية مرة من اى مرة اتخيلتك فيها..و كنت هموت و انتِ چنبى و انى مش طايلك و جاعد ادعى ربنا يصبرنى..
"
22	"همست غير مصدقة و دامعة العينين:- يعنى انت لما كنت بتبعد عنى عشان كنت صايم!؟.. يعنى مش عشان انك كارهنى و لا طايج تجرب منى !؟..
"
23	"اومأ برأسه ايجابا و تطلع اليها صامتا للحظة و اخيرا همس بأسمها المحبب لقلبه.. اسمها الخاص به وحده:- ايوه نوارة..ف الاول جبل ما أسامح كان لسه عنادى غالبنى لكن بعد كِده.. و الله ما هتجدرى تتخيلى كنت بتعذب كيف و انا بسحب روحى سحب من جصادك..
"
24	"و تطلع الى عمق عينيها مستطردا فى شجن:- مسمحانى..
"
25	"تعجبت من نفسها فى سرها و هى تفقد دفاعتها قبالته و تنسى كل حزنها و ألمها و وجعها الذى كان سبب فيه لأيام طويلة..و تتذكر فقط انها بين ذراعيه.. اين ذهبت رغبتها فى الانتقام!؟.. اين ذهب عزمها فى تخليص حقها و حق كرامتها و كبرياءها الجريحة جراء هجره و تجاهله!؟.. كلها ضاعت ادراج الرياح فقط لانها الان بأحضانه حيث تمنت منذ وعت ان لها خافقا بين جنباتها لا يملك زمامه احد سواه..
"
26	"وهمست اخيرا فى خجل يكسوه عشق لا يمكن مداراته:- ايوه يا مهران..و كيف مسامحش..و انت..
"
27	"و صمتت حياءً لا تقو على التفوه بحرف.. زاد و جيب قلبه أضعافا و هى تنطق اسمه للمرة الاولى منذ زواجهما و قد حرمها لفظه شاعرا انه يذوب عطشا لسماعه مرار من بين شفتيها فهمس:- انا ايه يا نوارة..
"
28	"تغلبت على حيائها رافعة ناظريها متطلعة اليه هامسة:- انت.. انت مهران.. روح تسنيم و جلبها..
"
29	"ابتسم فى سعادة وعينيه تدمع فرحا مقتربا اكثر فى نشوة هامسا من جديد فى عبث:- ومهران چاااااع چوووى.. و شكله مش هايفطر غير على صلاة العشا..
"
30	"همست تشاكسه فى حياء:- تعچيل الفَطور سُنة يا شيخنا..
"
31	"انفجر ضاحكا و هو يضمها اكثر فأكثر حتى غابت بين ذراعيه فى شوق طاغ لحنان مهران الذى افتقدته كثيرا حد الوجع و ما عادت قادرة الا على البوح بكل ما يعتمله قلبها من مشاعر ادخرتها له وحده.. و هاهو الان يخبرها ان الدنيا فى بعادها كانت أشبه بِظَلاَّم دامس لا يكسره شعاع ضوء مهما كانت قوته لان نوارته كانت بعيدة عن احضانه و اخيرا عادت موطنها الاصلى.. عادت لتبوح القلوب بما اضناها من عشق..
"
32	"تطلعت الى شاشة جوالها التى أظهرت عليها رقمه و ترددت هل تتصل به ام لا !؟.. منذ اخر مرة قابلته و تفجرت كل الحقائق دفعة واحدة و هى لم تره و لا سمعت له حسا.. حتى سيدة وجدتها ليست بعشتها كما توقعت.. فقد اخذها بعيدا لا تعلم الى اين !؟.. لكنها كانت على يقين انه سيفعل بعد علمه بانها امه ما كان من المنطقى تركها هنا فى تلك العشة الوضيعة و هى ام سيد الهوارى.. لكن الى اين اخذها !؟.. و اين اختفى !؟..
"
33	"لا علم لها و هذا ما يؤرقها.. ليتها تعلم على الاقل ستشعر بالراحة عندما تدرك انه ابتعد عن النجع و أهله و تمنت ان يكون ظهور امه فى حياته جعله يتراجع عما كان مقررا له فعله تجاه الهوارية و ثأره المزعوم ذاك..
"
34	"تطلعت للرقم من جديد و تنهدت فى ضيق و قد قررت الا تتصل.. فقد يكون نسى الامر و نسيها هى ايضا و سيكون هذا افضل للجميع..
"
35	"دمعت عيناها و انتفضت من موضعها تغلق الهاتف و تلقى به بعيدا عن موضع يدها حتى لا يصبح فى مجال نظرها و تظل تفكر فى ذاك الغائب و الذى يتمنى عقلها ان يغيب بلا رجعة على خلاف رغبة قلبها..
"
36	"قدماها ما عادت قادرة على حملها و هى تخطو الى داخل المشفى مع باسل اخيها و زوجته فاخيرا استطاعت إقناع باسل بان يصطحبها معه للقاهرة فى رحلته للتسرية عن سندس قليلا بعد حادثها الاخير الذى فقدت فيه جنينها و خاصة بعد ما فجرت خبر رغبتها فى إنهاء خطبتها لحمزة و اشتعال الدار و انقلاب ابيها عليها بسبب تلك الرغبة و الدار بعدها اصبح لا يطاق فكان لابد لها من الأبتعاد و ها قد جاءت الفرصة لكن ما كان لا يمكن تخيله هو أمنيتها التى تمنتها ذات ليلة و دمعها ينساب و همس دعائها لاجله لم ينقطع و التى كانت تظنها دربا مستحيل تراها تتحقق اللحظة و قد قرر باسل اصطحابهما لزيارة حازم..
"
37	"اصبحت قدماها كالهلام حرفيا فهى غير قادرة على استيعاب انها ستراه خلال دقائق فقط.. شعرت بشوق جارف اليه.. شوق لا تعرف من اين لها به !؟.. و لا كيف اصبح بهذه القوة الجارفة!؟..
"
38	"انها تحبه.. نعم هى تعترف لنفسها بهذا لكن ماذا عنه !؟.. انه بالفعل مرتبط بإمرأة اخرى و على وشك الزواج بها على حد علمها..
"
39	"كما انه يعلم انها كذلك خطيبة بن عمه و كانوا على وشك عقد القران لولا حادثته التى عطلت كل شئ لحسن الحظ..
"
40	"اضطربت و هم بالمصعد على وشك الوصول للطابق الذى يضم غرفته التى انتقل اليها منذ فترة بسيطة..
"
41	"و اقرت.. هى لا تعلم ما وضعها بالضبط بحياته لكن هى تدرك تماما انها ما احبت يوما الا أياه.. هى.. تسبيح التى كانت تملأ الدنيا صياحا و مرحا و ما كانت تلقى لأمور القلب هما و لا بالا اصبحت عاشقة..
"
42	"ترددت الكلمة بين جنبات روحها.. عاشقة.. نعم عاشقة..
"
43	"فتح باسل باب الغرفة بعد عدة طرقات و اذن بالدخول من صوت افتقدته كثيرا و كاد سماعه يوقف خفقان قلبها بين اضلعها.. فكرت فى الهرب قبل ان ينفرج الباب لكن الى اين !؟.. و ما المبرر !؟.. و لما أتت من الاساس اذا لم تدخل للاطمئنان عليه !؟..
"
44	"تسمرت موضعها و عيناها تقع على محياه عندما دفع باسل الباب اولا و دخلت من خلفه زوجته ملقية التحية و الدعاء بالعافية.. اما هى فما تفوهت حرفا و ما عادت قادرة على رفع نظراتها اليه و الا فقدت وعيها خجلا.. و تساءلت لما لا يوجد منظم ما لضربات القلب فى مواقف كهذه تحمينا التعرض لمثل هذا الاضطراب و التيه!؟..
"
45	"حتى هو كانت نظراته زائغة يحاول السيطرة عليها و توزيعها على كل ضيوفه بالغرفة دونها لكنه بذل جهدا جبارا ليفعل و لم يستطع.. فقدت فشلت كل محاولاته فى السيطرة علي نظراته المتمردة تلك و هى تحيد عن الجميع عاداها لتسقط على محياها الذى يعشق و الذى اشتاقه بشكل هو نفسه لا يستطيع ادراكه..
"
46	"حاول مداراة الامر فسألها كنوع من انواع الدردشة:- ازيك يا آنسة تسبيح!؟.. اخبارك ايه!؟..
"
47	"رفعت رأسها رغما عنها حتى لا يشك من بالغرفة فيما يعتريها و همست:- الحمد لله تمام.. و حمدالله على سلامتك..
"
48	"هتف بدوره:- الله يسلمك.. أُمال فين حمزة !؟.. مجاش معاكم ليه !؟..
"
49	"كانت هذه هى القشة التى قسمت ظهر بعير تحملها لتضطرب فى جلستها و خاصة عندما صمت الجميع و لم يعقب احد حتى هتف باسل متنحنحا فى احراج:- حمزة و تسبيح كل واحد راح لحاله.. ربنا يرزج كل واحد فيهم اللى يسعده..
"
50	"هتف حازم فى عدم تصديق:- راح لحاله ازاى !؟..
"
51	"اكد باسل:- يعنى مفيش نصيب يا حازم.. فسخوا الخطوبة..
"
52	"لم ينبس حازم بحرف و على قدر شعوره بالصدمة لما حدث و الذى لا يعلم ملابساته على قدر شعوره بسعادة غامرة أورثته شعورا بالذنب و جعلته يشعر بالدناءة.. شعر بالضيق لهذه المشاعر المضطربة و ظهر هذا جليا على وجهه على غير العادة و لاحظه الجميع مما دفع باسل للنهوض هاتفا فى مودة:- طب احنا جلنا مينفعش نكونوا ف مصر و منطلش عليك..حمد لله بالسلامة يا واد خالى.. و نشوفك جريب ف النچع احنا سمعنا انك خلاص طالع م المستشفى جريب..
"
53	"ابتسم حازم.. و هتف فى رزانة معتادة:- الله يسلمك يا باسل و سلامى للجميع لحد ما ربنا يأذن و ارجع ان شاء الله عن قريب..بس بقولك ايه و اول حاجة عايز ادوقها ف النجع هى البسبوسة..
"
54	"و تطلع لتسبيح لتغض الطرف و قد شعرت ان الارض ستنشق حتما و تبتلعها.. ليهتف باسل مهللا:- يا سلاااام.. انت چيت ف چمل يعنى.. جوم بالسلامة بس من رجدتك دى و احنا نفتح لك محل بسبوسة يا سيدى و نوجف فيه البت تسليح تسترزج..
"
55	"انفجر الجميع ضاحكين حتى هى بعد ان كانت تعترض على مزاح باسل اصبح متقبلا لديها و ما رأت غضاضة فى القيام بما تعهد به اخيها فى سبيل رجوع حازم للنجع سليما معافى..
"
56	"كانت ضحكاتها منتشية و سعيدة حتى دق الباب و انفرج عن فتاة رقيقة ابتسمت فى وداعة و ألقت التحية
"
57	"ليهتف حازم فى اعتيادية:- اهلًا يا نهلة.. اتفضلى..
"
58	"تغير حالها فى لحظة و انقلب الفرح الغامر بداخلها لحزن جارف حتى كادت تبكى و قد ادركت انها خطيبته المزعومة التى سمعت بها دوما و لم ترها يوما و ها قد جاء ذاك اليوم الذى تقابلها فيه وجها لوجه..
"
59	"تقدمت نهلة من الفراش و همست برقة:- ازيك دلوقتى يا حازم.. يا رب احسن !؟..
"
60	"اكد فى ألية:- الحمد لله.. استنى اما أعرفك.. دوول اهلى مش اغراب..
"
61	"ده باسل بن عمتى سهام و مراته الاستاذة سندس..و اخته الدكتورة تسبيح..
"
62	"اومأت نهلة فى تأدب بإبتسامة على شفتيها:- اهلًا و سهلا.. تشرفنا.. كان نفسى أتعرف عليكم فى ظروف احسن من كده..
"
63	"اكدت سندس:- الشرف لينا و اكيد هنتعرف على بعض اكتر بعد ما تيجى بقى مع حضرة الظابط و تنورى بلدنا بعد جوازكم ان شاء الله..
"
64	"صمتت نهلة و لم تعقب و لكنها نظرت لحازم نظرات لها مغزى مفادها:- ألم تخبرهم بعد بإن ما بيننا قد انتهى!؟.. و تأكدت انه لم يفعل فصمتت و لم تنبس بحرف لا بالنفى و لا بالإيجاب..
"
65	"ليهتف باسل من جديد:- نمشوا احنا بجى عشان منبجاش عازول و اهو حد چه يبجى معاك بدل ما تجعد لحالك.. و الف سلامة عليك يا بطل..
"
66	"ألقى باسل التحية و خرج تعقبه زوجته و اخيرا جاء دور تسبيح لتخرج و تغلق الباب خلفها لكنها ما استطاعت ان لا تلقى بنظرة اخيرة على سارق القلب ذاك الذى تتركه ينعم بصحبة غيرها و لا حيلة لها سوى ان تغلق باب غرفته و هى بحضرته دونها.. كادت تموت غيرة و قهرا و هى تجذب الباب ليُغلق بعنف رغما عنها.
"
67	"لتتطلع نهلة للباب المغلق للحظات و تعاود التطلع لحازم من جديد لتجد نظراته معلقة بالباب كأنما افتقد شيئا غاليا خرج منه و لن يعود..
"
68	"ابتسمت فى شجن رغما عنها و قد ادركت ان تلك الفتاة هى التى حركت ذاك القلب المتحجر الذى فشلت هى فى استمالته اليها..
"
69	"اتسعت ابتسامتها و هى تتطلع له يحيد بناظريه اخيرا عن الباب و همست مشاكسة اياه:- هى دى !؟..
"
70	"هتف حازم متعجبا:- هى دى ايه !؟..
"
71	"هتفت نهلة بابتسامة:- اللى خطفت قلب حضرة الظابط..
"
72	"اضطرب رغما عنه و هتف متصنعا الضيق:- خطفت ايه و قلب ايه !؟.. انتِ عارفة يا نهلة انى مليش ف الكلام ده..
"
73	"ابتسمت من جديد و هى تجلس قبالته على احد المقاعد التى كان يحتلها باسل و من معه:- يا حضرة الظابط بطّل مكابرة بقى.. ايوه بتحبها و ده واضح عليك جدا على فكرة..
"
74	"انتفض حازم هاتفا:- واضح ازاى !؟.
"
75	"انفجرت نهلة ضاحكة:- زى الناس يا سيادة النقيب.. هو اللى بيحب بيعرفوه ازاى !؟..
"
76	"اكد حازم فى نفاذ صبر اعتادته:- معرفش و الله.. انا مش خبير ف الامور دى..
"
77	"ابتسمت رغما عنها و همست:- على فكرة.. هى كمان بتحبك..
"
78	"تبدل كليا و اندفع هاتفا فى لهفة:- صح !؟.. انتِ بتتكلمى بجد !؟..
"
79	"قهقهت نهلة لردة فعله:- اه و الله بجد.. و جد قووى كمان..
"
80	"ساد الصمت للحظات لتقطعه هى بصوت يملؤه الشجن:- مضيعش الفرصة دى من ايدك يا حازم.. مفيش اروع من الارتباط بحد بيحبك قووى كده..
"
81	"هتف حازم متعجبا:- و انتِ ضيعتيها ليه يا نهلة !؟.. ليه فضلتى السفر على جوازنا..
"
82	"اكدت بلسان ناضج يفوق عمرها:- عشان كل واحد ف الدنيا دى لازم يرتب أولوياته صح يا حازم عشان ميجيش يندم بعدين..
"
83	"و تنهدت مؤكدة:- انا مكنش ممكن ألاقى معاك سعادتى لان المشاعر من طرف واحد بس.. يمكن لو كنت لقيتك بتبادلنى نفس المشاعر كان اولوياتى اتغيرت تماما..
"
84	"تطلع اليها حازم مبهورا بشجاعتها فى الإفصاح عن مشاعرها و ذاك النضج فى قرارتها.. هى رائعة بحق لكن ليس لرجل مثله.. تمنى من صميم قلبه ان تقابل من يقدر تلك العقلية و ذاك التفهم و يكون عونا لها فى حياتها و يهديها الحب الذى تستحق..
"
85	"تطلعت هى اليه من جديد و نهضت مؤكدة و هى تتطلع لساعة يدها:- انا اتاخرت قووى على ماما.. بتسلم عليك بالمناسبة.. و هتيجى معايا المرة الجاية.. اسيبك بقى..
"
86	"ابتسم حازم:- سلميلى عليها.. و متشكر ع الزيارة.. تعبتك..
"
87	"ابتسمت دون ان تنبس بحرف و هى تغلق باب الغرفة خلفها مودعة بايماءة من رأسها لتتركه مع فكره و ظنونه التى اثاره كلامها عن تسبيح..
"
88	"هل حقا تحبه !؟.. هل يمكن ان تتحقق أمنية قلبه !؟.. و هل هذا يجوز بعد ان كانت يوما خطيبة بن عمه الذى يعتبره اكثر من اخ و صديق غال !؟..
"
89	"صعدت نعمة لشقتهما بعد ان تأكدت انه غادرها لورشته اخيرا..
"
90	"اندفعت تحتضن شيماء فى سعادة ما ان فتحت لها الباب هاتفة فى نبرة مازحة:- عفارم عليكِ يا شوشو.. و الله ما طلعتيش هينة يا بت..
"
91	"طأطأت شيماء رأسها حياء بينما انفجرت نعمة مقهقهة فى سعادة و استطردت مشاكسة بلهجة ماجنة:- احكيلى حصل ايه بقى !؟..
"
92	"تطلعت اليها شيماء فى حياء:- يعنى.. عملت اللى قولتيلى عليه ياما.. و بس..
"
93	"قهقهت نعمة:- و بس !؟.. طيب..
"
94	"همست شيماء فى خجل:- أصل هقولك ايه !؟..
"
95	"زمجرت نعمة موبخة:- لا هو انتِ كنتِ هتقولى صح و لا ايه يا بت !؟.. متخلنيش أقوم عليكِ و انتِ لسه عروسة.. اوعى يا بت تحكى كلمة م اللى بيحصل بينك و بين جوزك.. الراجل و مراته زى القبر وأحواله فاهمة يعنى ايه يا عين امك.. يعنى مهما يجرى بينكم لا تحكى لحبيب يفرح و لا لعدو يشمت.. اللى بينكم يفضّل بينكم.. و ربنا يهدى سركم يا بنتى..و اشوف عوضكم عن قريب..
"
96	"همست شيماء فى عشق:- بس ده ناصر طلع حنين و طيب قوى ياما..
"
97	"هتفت نعمة بفخر:- ناصر.. و الله ما فى حد ف حنيته و طبته.. انت كان بيخيل عليكِ الشوتين بتوعه و الشخط و النطر دوول لكن و الله بيحبك قووى..
"
98	"همست شوشو فى عشق:- و انا كمان بحبه قووى ياما..
"
99	"تعالت ضحكات نعمة من جديد هاتفة:-لااا.. انا مليش قاعدة هنا انا انزل شقتى احسن و انتِ قومى اجهزى ياختى للباشا ده ممكن يطب لك ف اى وقت..
"
100	"ما ان خرجت نعمة تهبط لشقتها حتى كادت تصطدم بناصر فى سبيله للصعود لشقته متسللا.. كتمت ضحكاتها بأعجوبة هاتفة:- تعالى يا ضنايا اطلع.. تلاقيك نسيت حاجة و رجعت تاخدها..
"
101	"اكد ناصر مضطربا:- ايوه ياما صح.. انا طالع اخد حاجة من فوق..
"
102	"دخلت نعمة شقتها و اغلقت بابها و ما عادت قادرة على كتمان قهقهاتها على مظهر ولدها.. و دعت له بالسعادة..
"
103	"وصل ناصر لباب شقته و دفعه تاركا اياه مفتوحا باحثا عنها فى شوق و ما ان وجدها بالمطبخ حتى ضمها اليه فى لهفة هامسا بالقرب من مسامعها:-وحشتينى..
"
104	"رفعها من خصرها مندفعا بها خارج المطبخ لتشهق ضاحكة على افعاله و هو يحملها كسلة الخضار فى طريقه لغرفتهما..
"
105	"قبل ان يدلفا للغرفة هتفت شيماء فى صدمة:- ناصر !؟.. باب الشقة مفتوح.. نزلنى اروح اقفله..
"
106	"هتف فى تعجب:- انزلك ده ايه !؟.. انا اللى هروح اقفله قبل ما امى تعمل علينا كبسة..
"
107	"قهقهت بدورها و هو يدفع بها على كتفه كجوال طحين و هو يتجه لغلق الباب بإحكام قبل ان يتجه بها لغرفتهما حيث يبثها بعض من حكايا العشق يبوح بها اخيرا بعض ان أخفاها بين طيات روحه لسنوات..
"
108	"لا تعلم ماذا كان شعورها بالضبط يوم ان علمت بخبر إنهاء خطبته على تسبيح.. كان مزيج عجيب من فرحة و ذنب.. مزيج صعب تخيله و لا كانت تعتقد يوما انها ستخبر هذه المشاعر المعقدة لكن ها هى اليوم تفعل على يديه فمنذ دخل حياتها و ما عادت هدير التى لا تلق للدنيا بالا و لا تضع للأمور وزنا..لكن منذ اللحظة التى تطل فيها من عليائه عندما رأته فى اسطبل الخيول المرة الاولى التى زارت فيها النجع و ما عادت خريطة إدراكها كما كانت ابدا.. ما عاد الشمال شمالا و ما عاد صوابها صوابا..
"
109	"هبطت فى هدوء غير معتاد حيث ينتظرها للذهاب للشركة بصحبته ككل صباح.. نظرت حولها لكنه لم يكن هناك.. خرجت من باب الفيلا لتراه ينتظرها بالسيارة يبدو عليه نفاذ الصبر.. توجهت مسرعة و ركبت جواره هامسة:- صباح الخير..
"
110	"رد و هو يدير مفتاح تشغيل السيارة و ما نظر نحوها حتى:- صباح الخير..
"
111	"حاولت جذب انتباهه فهتفت:- مقلتش ايه رأيك!؟..
"
112	"هتف بلامبالاة مصطنعة:- ف ايه !؟.
"
113	"هتفت و قد بدأ تزمرها يظهر للسطح جليا على ملامحها:- بص لى يا حمزة و انت تعرف..
"
114	"ألقى نظرة سريعة تجاهها و لم يعقب.. كانت قد اختارت ملابس تختلف تماما عن ذوقها المعتاد.. كانت ترتدى قميصا حريريا بأكمام طويلة و تنورة طويلة تميل للاتساع..
"
115	"هتفت بغيظ عندما لم تنل جوابا:- ايه!؟.. مش حلو !؟..
"
116	"رد بنبرة باردة:- لاااه.. كويس..
"
117	"شعرت بالإحباط التام لرد فعله العجيب ذاك.. ألم يكن هو من كان يصر عليها دوما لتغير ذوقها المتحرر فى ملابسها و ها قد فعلت.. لم لم تلق منه الاستحسان الواجب اذن !؟..
"
118	"امتعضت و عبست و هى تشبك ذراعيها امام صدرها تتطلع من نافذة السيارة محاولة تجاهل ذاك الجليدى الجالس جوارها.. و الذى لم يتجاهلها كما كانت تعتقد بل ظهرت على جانب فمه ابتسامة حاول مداراتها و هو يتطلع اليها فى مظهرها ذاك الذى أظهرها كفتاة صغيرة تحاول لعب دور امها فأرتدت ثيابها..
"
119	"كان يعلم انه يعاملها ببرود لم تعتده منذ انهى خطبته لتسبيح و كان ذلك متعمد منه.. هو لا يريدها ان تقترب اكثر من هذا و الا احترق..
"
120	"فلم يأن الأوان بعد على التقدم خطوة نحوها..
"
121	"الامر يحتاج لبعض الوقت.. و للاسف هذا الترف لا يملكه فبقربها ما عاد قادرًا على السيطرة على مشاعره العجيبة تجاهها فقرر محاولة ابعادها عنه قليلا حتى يستطيع ان يقرر الوقت المناسب لاتخاذ خطوة تجاه ارتباطهما..
"
122	"وصلا اخيرا فترجلت بسرعة من السيارة و هى لا تزل على عبوسها الطفولى و اندفعت مبتعدة عنه لكنها تعثرت فى تنورتها التى لم تعتد على طولها بعد ليلحق بها هو.. ليجد كفاها بإحضان كفيه.. لعن و اقسم ألف مرة.. لا يعرف على من يلق لعناته او على ماذا يقسم من الاساس !؟... لكن ثورة مشاعره الداخلية كانت كفيلة بإحراقه حيّا.. متى سيقرر ان يبتعد عنها و يظل القرار حيز التنفيذ !؟.. تساءل فى غيظ.. و هو يندفع مبتعدا عن محياها الذى اضحى كظل لروحه..
"
123	"همس بالقرب من مسامعها و هى تتوسد صدره فى وداعة:- يا سكن.. يا سكن..
"
124	"رفرفت بأهدابها فى نعاس و تطلعت اليه فى حياء هامسة:- صباح الخير يا مهران..
"
125	"همس بدوره:- صباح السعادة يا سكنى...
"
126	"تطلعت اليه مستفسرة:- سكن !؟..
"
127	"اومأ برأسه مؤكدا:- دِه اسمك الچديد اللى محدش هيعرفه غيرى.. و لا حد هيناديكِ بيه غيرى..
"
128	"ابتسمت فى حياء و لم تعقب..
"
129	"فهمس:- عارفة ايه اللى خلانى اختاره.. رؤية..
"
130	"هتفت متعجبة:- رؤية ايه !؟..
"
131	"استطرد يحكى:- بعد حادثة ماچد حسّيت الدنيا ضاچت عليا.. و انتِ كنت بعيدة مكنتش جادر أطولك.. رحت سيدى عبدالرحيم الجناوى و م التعب نمت.. شفت كنى تايه و ملاجيش طريج السرايا فين لحد ما لجيت چامع.. جلت ادخل اصلى ركعتين لله يمكن يدلنى ارچع كيف.. فچأة و لجيت لك چدك مهران جصادى..
"
132	"هتفت تسنيم:- چدى مهران.. ده انت عمرك ما شفته!؟..
"
133	"اكد مهران:- لكن اول ما وعيت له عرفته طوالى.. بس هو اللى مكنش عايز يبص ف وشى.. و مضايج منى و بيدارى.. كل اما اجرب منيه يزعق و يروح وشه الناحية التانية و يجولى بصوت هزنى.. ضيعت سكنك يا مهران.. ضيعت سكنك يا مهران..
"
134	"لحد ما صحيت مفزوع.. و لما حكيت للشيخ ف الچامع بعد ما صحيت جالى كلام كَتير و اخر حاچة جالها جبل ما يسبنى و يجوم كانت الأية دى.. بِسْم الله الرحمن الرحيم.."" وَمِنْ آيَاتِهِ أَنْ خَلَقَ لَكُمْ مِنْ أَنْفُسِكُمْ أَزْوَاجًا لِتَسْكُنُوا إِلَيْهَا وَجَعَلَ بَيْنَكُمْ مَوَدَّةً وَرَحْمَةً ۚ إِنَّ فِي ذَٰلِكَ لَآيَاتٍ لِقَوْمٍ يَتَفَكَّرُون.
"
135	"ساعتها بس عرفت چدى مهران كان يجصد ايه بضيعت سكنك.. كان چصده عليكِ انتِ يا تسنيم.. انتِ سكنى..
"
136	"و اقترب منها يلقى برأسه بين ذراعيها هامسا:- انت سكنى و سكينتى يا تسنيم.. أوعاكِ تبعدى تانى.. انى ف بعدك مش مهران..
"
137	"دمعت عيناها فى سعادة فها هو حلمها بقربه يتحقق بأروع مما تخيلته بمراحل..
"
138	"طرقات خفيفة على الباب أيقظتهما من دنيا أحلامهما ليجلى مهران صوته هاتفا فى حنق:- مين !؟..
"
139	"هتفت زهرة من خلف الباب:- الفطار جهز يا مهران.. انت كويس !؟..
"
140	"لم يجد بدا من النهوض ليفتح الباب لأمه بعد ان اختفت تسنيم فى الحمام حياء هاتفا:- الحمد لله يا ام مهران.. انى زى الفل..
"
141	"هتفت زهرة:- اصل انت منزلتش من اوضتك من امبارح.. و تسنيم كانت قالت لى انك تعبان شوية.. قلت اطمن يا حبيبى..
"
142	"و اندفعت مبتعدة و على شفتيها ابتسامة متفهمة هاتفة:- خليك يا حبيبى ف اوضتك مرتاح و انا هبعت لك الفطار لحد عندك..
"
143	"و نزلت للمطبخ تؤكد على إعداد طعام فاخر لأجل ولدها الذى استشعرت ان حاله اختلف للنقيض تماما منذ البارحة..
"
144	"عاد مهران لداخل الغرفة باحثا عن تسنيم وجذبها نحو فراشهما هامسا:- جومتى ليه !؟.. انت متتحركيش من هنا الا لما اجولك.. ده انى ما صدجت..
"
145	"قهقهت تسنيم تتوقف فى منتصف طريقها هاتفة:- طب دلوجت امك تجول ايه !؟ ده احنا داخلين على يومين مخرچناش م الأوضة يا مهران!؟..
"
146	"هتف مقتربا فى مشاكسة:- ان شا الله سنتين.. محدش ليه عندينا حاچة..
"
147	"ضمها بين ذراعيه هامسا لها فى عشق:- مهران ما صدج لجى سكنه.. واااه يا بنت عمتى.. بحبك..
"
148	"تطلعت اليه فى عشق مماثل هامسة بصوت متحشرج و هى تغص بدموعها:- اول مرة اسمعها منك يا مهران..
"
149	"رفعها بين ذراعيه لتتعلق برقبته فى سعادة و هو يهمس لها فى مرح:- و هتسمعيها كَتير بس انت متخرچيش م الأوضة..
"
150	"قهقهت فى سعادة و هى تغيب فى خضم حنانه غارقة بمحبة بين ذراعيه..
"
151	"هتفت سكينة فى حنق:- ايه اللى انتوا عاملينه دِه !؟.. بجى دِه شكل بيت فيه عروسة هنزفوها لبيت عريسها كمان تلت ايّام!؟.. يا دى الحزن.. انا ايه اللى وجعنى مع الناس الكربانة دى!؟...
"
152	"و عندما لم تجد من اى منهن استجابة لكلامها الا و قد قررت تغيير الواقع بيدها كالمعتاد فجذبت صينية الشاي الموضوعة جانبا على الطاولة المجاورة و بدأت فى الطرق عليها و إطلاق الزغاريد تسعد نفسها بنفسها.. قهقهت كل من بخيتة و عائشة و كسبانة على افعالها بينما ابتسمت هداية فى حياء.. لكن سكينة لم تكن من ذاك النوع الذى ينهزم سريعا بل انها دفعت الصينية لكفى كسبانة أمرة إياها:- خدى دوجى انتِ يا مرت ولدى و انى هرجص..
"
153	"و انتفضت بالفعل تتمايل فى سعادة ما ان طاوعتها كسبانة و بدأت فى الدق على الصينية لتهتف بخيتة مشاكسة إياها:- يا ولية لساكِ فيكِ حيل !؟.. اتهدى..
"
154	"هتفت سكينة مشاكسة:- اجعدى ساكتة بدل ما اجومك انت كمان ترجصى..
"
155	"هتفت بخيتة مقهقهة:- دِه اللى ناجص..
"
156	"اندفعت سكينة جاذبة إياها بالفعل لوسط حلبة الرقص و بدأت النسوة فى القهقهة و كسبانة زاد حماسها و بدأت فى الدق بنشوة.. و العجيب ان بخيتة لم تتزمر كعادتها بل بدأت تتمايل بالفعل فى سعادة لتتفجر الضحكات هنا و هناك و تهتف عائشة مازحة:- بركاتك يا ستى سكينة..
"
157	"هتفت سكينة:- امال ايه معلوم.. كلى بركة..
"
158	"تعالت الضحكات من جديد عندما دخل حامد للدار ليجد النسوة على هذا الحال المنتشى فيندفع فى سعادة لينضم إليهن..وقف وسط دائرة الرقص بعد ان جلست بخيتة و بدأ فى الرقص مع جدته سكينة يهتف فى مرح:- خلفتك ف الملاعب يا ستى..
"
159	"انفجرت النساء مقهقهات على ما يفعله حامد مازحا مع سكينة حتى عائشة تلك التى دق قلبها فى اضطراب ما ان هل عليها ولمعت عينيها فى سعادة لمرأه اخيرا كما اعتادته قهقهت و مرحت على غير عادتها فى حضرته حتى هو لاحظ ذلك و زاد من جرعات مزاحه فقط لينعم بأكثر وقت ممكن فى حضرتها و هى تشع بهذا القدر من السعادة التى تمنى من صميم قلبه الا تغادر محياها لانها تليق بها كثيرا.. و أمتلأت الدار بالضحكات الا ان هداية نهضت فى هدوء و اتخذت جانبا تفتح تلك الرسالة التى جاءها إشعارها منذ لحظات.. لقد كانت منه.
"
160	"وجيب قلبها تضاعف ما ان فضتها قارئة فى وله:- "" خلاص.. كلها بكرة و بعده..و رنة الفچر اللى بتصحينى بيها كل ليلة هاتبجى حاچة تانى.. هموت من شوجى لحد بعد بكرة.. وااه يا بت العمدة.."".
"
161	"احمرت خجلا و اضطربت حياء و ما عادت تنتمى لعالمنا و ما عادت تلك القهقهات و الضحكات المتتابعة من تلك الدائرة بالقرب منها تدركها.. تنهدت فى عشق.. و ابتسمت فى وداعة تضم جوالها لصدرها فى سعادة لا يمكن ان تصفها احرف الكلام..
"
1	"انتفضت زهرة فى ذعر من نومها هاتفة:- اعوذ بالله من الشيطان الرجيم..
"
2	"تململ عاصم بجوارها فى تساءل:- ايه فى يا زهرة!؟..
"
3	"واستدار متطلعا اليها بعد ان أضاء المصباح المجاور لفراشه ليهتف متطلعا لوجهها الشاحب:- خبر ايه !؟. كنه كابوس چامد.. اشربيلك بج مية طيب..
"
4	"هتفت كأنها لم تسمعه:- ماجد يا عاصم.. ماجد..
"
5	"انتفض عاصم بدوره قلقا و استدار اليها بكليته متسائلا:- ماله ماچد..!؟. و تنهد مستطردا يحاول طمأنتها:- تلاجى بس يمكن عشان بجالك فترة مكلمتيهوش يا زهرة و مطمنتيش عليه.. تلاجيه وحشك حبتين.. هو طول الغيبة المرة دى ووحشنا كلنا الصراحة..
"
6	"لم تعقب زهرة ليربت عاصم على كتفها ناصحا:-جومى صلى ركعتين لله جبل الفچر يمكن تهدى شوية و لا استنى.. و تطلع لساعة جواله مستطردا.. كنه الفچر أدن من ياجى نص ساعة.. جومى نصلوا و اهدى.. وسوسة شيطان..
"
7	"بكت زهرة فى صمت ليتطلع اليها عاصم عائدا اليها بعد ان قطع نصف المسافة للحمام رغبة فى الوضوء و الصلاة هاتفا:- واااه.. دِه باينه الموضوع كَبير.. بجى حتة حلم يعمل فيكِ كِده يا ام مهران.. و انى اللى بجول عليكِ شَديدة..
"
8	"و امسك بكفها جاذبا إياها لتسير خلفه هاتفا:- انى هتصل بماچد من صبحية ربنا و اجوله يحاول ياجى ف اجرب فرصة عشان تشوفيه و تطمنى عليه بنفسك يا ستى.. ارتاحتى بجى!؟.. و استدار اليها مقتربا فى مشاكسة هامسا:- و لا اجرب و اجرالك آيتين قرآن من بتوع زمان!؟..
"
9	"ابتسمت من بين دموعها لذكرى ما كانت بينهما عندما كانت تمرض يقترب منها و يقول لها هجرالك قران و هتبجى عال.. لينتهى بهما الحال كالمعتاد فى احضان احدهما الاخر..
"
10	"جذبها من جديد خلفه حتى الحمام ليتوضأ كل منهما و يصلى الفجر و كلاهما فى قلبه رجفة قلق يحاول ان يداريها عن رفيقه..
"
11	"دخلت سكينة المطبخ تسعى لصنع كوب من الشاي لتجد كسبانة تقف امام الاطباق المتسخة بحوض الغسيل دون ان تمسها و لكنها تبكى في صمت دون ان يدرك بحالها احد..
"
12	"اندفعت سكينة لكنتها هاتفة في لوعة:- واااه.. ايه في يا بتى !؟.. ليه البكا دِه!؟..
"
13	"مسحت كسبانة دموعها بظاهر كفها هاتفة بصوت مبحوح و انكسار:- لااه مفيش يا خالتى.. مفيش..
"
14	"صمتت سكينة للحظات تتطلع لها و أخيرا اقتربت منها تربت على كتفها في تعاطف هامسة:- متجلجيش يا بتى.. كل ضيجة بعدها فرچ.. ربك هيعدلها..
"
15	"هتفت كسبانة في ضيق:- كيف يا خالتى.. كيف !؟.. و دى وصية حمايا الله يرحمه.. انتِ عارفة انى حاسة بأيه دلوجت.. عارفة كل اما اطلع لها و انى شايفة شبابها و جمالها اجول ف نفسى ايه!؟.. انى بموت من چوه و محدش دارى بحالى..انى مبكهرهاش هي ملهاش ذنب..تلاجيها مغصوبة برضك و مش بيدها..بس أعمل ايه ف حالى !؟.. ده انى سألت ولدك هتتچوزها.. يجولى لاااه دى اصغر من حامد ولدى.. طب كيف.. ووصية ابوك!؟..
"
16	"ابتسمت سكينة و هي تربت على كتفها تهدئ من انفعالاتها التي ظهرت على شكل شهقات بكاء عَلا نحيبها..و أخيرا هتفت:- ليه و انى روحت فين!؟..
"
17	"تطلعت اليها كسبانة مستفسرة في تعجب:- كيف يعنى !؟..
"
18	"اتسعت ابتسامة سكينة هاتفة:- هو انتِ مش بتى!.. كيف اشوفك كِده و اجف ساكتة!؟..
"
19	"تطلعت كسبانة اليها من جديد في تعجب و لم تعقب لتستطرد سكينة في تأكيد:- من ساعة ما چيت البيت دِه و انت مستحملانى و بتعملينى كيف امك و عمرك ما زعلتينى و شيلانى على كفوف الراحة..و انى حبيتك كنك بتى و ربنا العالم و محملش فيكِ اى حاچة عفشة.. حتى و لو كانت من ولدى..
"
20	"تطلعت كسبانة اليها في امتنان و أرتمت في أحضانها لتهمس سكينة و هي تضمها اليها في محبة حقيقية:- مش انى غازية!؟.. اطلعى بجى على تصاريف الغوازى..
"
21	"خرجت هداية كعادتها من كليتها تحاول البحث عن عربتهم لتقلها لدار اخيها و تبعتها عائشة تلحق بها بعد انتهاء محاضراتها.. تلفتت كل منهما تبحث عن السيارة لكن بلا جدوى.. لتنتفض هداية في مكانها عند ظهور احدهم هاتفا من خلفها في صفاقة منقطعة النظير:- مش لاجية عربيتكم!؟.. طب و ماله عربيتى موچودة و تحت امركم..
"
22	"هتفت هداية لماهر في ضيق:- بجولك ايه يا اخ انت..هو ايه.. كل مكان طالع لى فيه كِده زى عفريت العلبة.. و الله لو ما لميت روحك ما هايحصل لك طيب..
"
23	"هتف ماهر في سماجة:- كل اللى ياجى منيكِ انى جابل بيه..
"
24	"همت هداية بالصراخ فيه الا ان عائشة كانت الأسرع لتهتف في هدوء:- فارجنا يا اخ الله لا يسيئك احنا مش ناجصين.. روح لحالك و سبنا ف حالنا..
"
25	"هتف ماهر متعجبا:- واااه.. و انى عِملت ايه يعنى!؟.. هوصلكم ف طريجى للنچع..
"
26	"هتفت عائشة في ضيق:- هو انت جالب عربيتك الخصوصي توصيل بالنفر !؟.. لو كِده يبجى نركب.. غير كِده يبجى تحل عنا.. احنا منجصينش جورس و فضايح.. روح..
"
27	"جذبتها هداية عندما أنهت نطق اخر كلمة لذاك الاحمق الذى يلاحقها كظلها في إصرار عجيب و قفزت لأحدى عربات الأجرة التي كانت تتابعها هداية بناظريها متحينة الفرص للهروب من ذاك الماهر الذى بات أشبه بظل لها..و الذى رن هاتفه مرارا و تكرارا فهو لم يعد من البارحة لدار ابيه و ها هى امه لا تتركه لحاله منذ الصباح برنينها الذى لا ينقطع.. جلس خلف مقود سيارته و اندفع بها للنجع و قد عاود هاتفه الرنين من جديد ليتجاهله كالعادة..
"
28	"اندفع كل من زهرة و عاصم من باب المشفى الذى اُحتجز فيه ماجد و بقية من رفاقه اثر ذاك الحادث الارهابى.. كان المشفى على قدم و ساق و لم يكن من السهل الوصول لمعرفة اين ولدهما الذى حتى هذه اللحظة لا يعلمان ما هى اصابته بالضبط..
"
29	"اخيرا ظهر احد الأطباء خارجا من احدى غرف العمليات متعجلا ليستوقفه عاصم فى اندفاع:- معلش يا داكتور.. الملازم ماچد عاصم الهوارى.. موچود فين !؟..و اصابته ايه..!؟
"
30	"اكد الطبيب:- متهئ لى ده اللى ف غرفة العمليات دلوقتى.. انا لسه خارج من عنده عشان استدعونى ف الطوارئ.. إصابته شديدة ادعوله..
"
31	"تمسكت زهرة بذراع عاصم فى وهن تشعر ان قدماها هلاميتان.. أسندها عاصم و هى مصدومة لا تنطق حرفا و قد شحب لونه بدوره غير قادر حتى على مواساتها..
"
32	"لا يعلم اى منهما كم ظلا على حالهما حتى انفرج باب غرفة العمليات عن احد الأطباء لتدب العافية فيهما فيندفعان بإتجاه الطبيب الذى بادرهما بالسؤال:- انتوا اهل سيادة الملازم ماجد الهوارى!؟..
"
33	"هتف عاصم مؤكدا:- ايوه يا داكتور.. خير.. طمنا..
"
34	"زم الطبيب شفتيه أسفا منكسا رأسه ارضا و اخيرا هتف فى حزن:- انا أسف حاولنا نعمل اللى نقدر عليه عشان ننقذ رجله لكن حالتها كانت سيئة جدا و كان لابد من البتر..
"
35	"شهقت زهرة فى صدمة متعلقة بعاصم بينما لم يأتِ الاخير اى ردة فعل و اخيرا هتف بعد لحظات من
"
36	"الصمت:- بتجول بتر يا داكتور!..يعنى رجله راحت!؟.. ولدى بجى عاچز!؟..
"
37	"ربت الطبيب على كتف عاصم و قد عَلا نحيب زهرة فى وجع و ساد الصمت القاتم للحظات قطعها الطبيب موضحا:- البتر أنقذ حياته و خاصة بعد إصابة الرجل التانية بس الحمد لله قدرنا نتعامل مع الإصابة و بقت بخير.. ادعوله..
"
38	"استأذن الطبيب و غادر و هما على حالهما امام غرفة العمليات تشملهما الصدمة و لا يستطع اى منهما مواساة الاخر فى مصابه.. حتى ظهرت سهام و معها مهران و حسام لتندفع زهرة بأحضانها صارخة:- ماجد خلاص يا سهام.. ماجد بقى عاجز.. رجله راحت..
"
39	"شهقت سهام فى صدمة منتحبة على حال بن اخيها بينما اندفع مهران بأحضان ابيه مواسيا لا يعلم ما عليه فعله هل يبكى اخيه ام يواسى ابيه على مصابهم ليهمس عاصم مكررا فى انكسار:- اخوك رچله راحت يا مهران.. اخوك بجى عاچز..
"
40	"ربت مهران على ظهر ابيه مواسيا يدارى دمعا يهتز على جفونه فى لوعة هاتفا:- نستحمدوه يا حاچ عاصم.. نستحمدوه.. انت متعرفش ان مؤمن استشهد..
"
41	"زاد نحيب زهرة و سهام وجعا بينما هتف عاصم فى صدمة:- مؤمن واد سمية !؟
"
42	"اكد مهران فى حزن:- ايوه.. و البلد مجلوبة على رچل.. چالى الخبر بعد ما طلعنا ع المطار چرى وراكم على هنا..
"
43	"هتف عاصم دامع العينين:- انا لله و انا اليه راچعون..
"
44	"انفرج باب غرفة العمليات فجأة لتخرج احدى الممرضات دافعة الباب و جاذبة سرير مدولب يتمدد عليه ماجد تدفعه ممرضة اخرى على الجانب الاخر فى سبيلهما لغرفته..
"
45	"انتفضت زهرة تحاول التطلع لولدها فى لهفة و ما ان طالعها محياه و هو يرقد بهذا الشكل ملئ بالإصابات المتعددة فى أنحاء جسده حتى غامت الدنيا امام ناظريها و ما عادت تراها الا بلون الحزن...
"
46	"طرقات خفيفة على باب حجرتها جعلتها تدرك على الفور انها أمها تستأذن للدخول فسمحت دمعاتها المنسابة على خدها في سرعة قبل ان تأذن لها معتقدة انها بذلك قد أخفت حزنها عنها..
"
47	"تطلعت سهير لأبنتها التي لم تغادر حجرتها منذ ذاك الصدام بينها و بين حازم خطيبها.. كانت تعتزل الناس و الدنيا تبكى في الخفاء معتقدة انها لا تشعر بها و هي لا تراها..
"
48	"خطوات قليلة تقدمتها داخل الغرفة حتى أصبحت بجوار نهلة التي حاولت الابتسام هامسة:- خير يا ماما في حاجة !؟..
"
49	"همست سهير رابتة على كتف ابنتها في حنو:- اه.. اكيد في.. فيه اللى انتِ عملاه ف نفسك ده..
"
50	"هتفت نهلة مدعية الدهشة:- عاملة ايه بس يا ماما !؟.. ما انا زى الفل اهو..
"
51	"ابتسمت سهير متهكمة:- ايوه فعلا.. انت زى الفل قدامى انا و بس.. لكن لوحدك بتقضيها عياط و دموع.. ليه كده يا نونا..احنا مش أصحاب!؟..
"
52	"ليه تفكرى لوحدك و تزعلى لوحدك.. و انا معاكى..
"
53	"همست نهلة متعللة:- اصل يا ماما.. انا..
"
54	"قاطعتها سهير معاتبة:- انتِ ايه يا نهلة بس !؟.. فضلت كتير مستنية انك تيجى تتكلمى براحتك من غير ضغط منى.. لكن للأسف مجتيش.. قلت لا.. مش هفضل سيباكِ كده.. لازم ادخل بقى و اشوف ايه اللى ف دماغك بالظبط.. و استقريتى على ايه!؟..
"
55	"هزت نهلة كتفيها في تيه هامسة:- مفيش.. و لا اى حاجة يا ماما..
"
56	"و استطردت بصوت مهزوز ينبئ بعاصفة بكاء تلوح في الأفق:- انا تايهة.. مش عارفة اعمل ايه و لا اختار ازاى.. حاسة انى مسجونة جوه افكارى و مشاعرى و مش عارفة اخد اى قرار.. مش عارفة..
"
57	"و انفجرت نهلة في بكاء عاصف أدمى قلب أمها اشفاقا عليها لتحتضنها في حنو و لم تتفوه بكلمة احتراما لحزن ابنتها و رغبة في تركها تفرغ كل ما يعتمل بداخلها من اضطراب و توتر.
"
58	"هدأت نهلة أخيرا و لم يبق من اثر بكائها سوى بعض شهقات متقطعة بين الحين و الاخر..
"
59	"أبعدت سهير ابنتها عن أحضانها في رفق تزيل اثر دمعاتها من على خديها بأكف حانية و همست في هدوء:- انا عارفة اللى انتِ فيه مش سهل.. ده صراع صعب قووى بين قلبك و عقلك.. بين حلمك و طموحك.. بس كل واحد ف الحياة مر بالاختيار ده و الشاطر هو اللى عرف يختار أولوياته صح عشان ما يندمش بعد كده و يقول يا ريت..
"
60	"هتفت نهلة مستفسرة:- يعنى ايه يا ماما.. قصدك اسيب الماجستير و الدكتوراه ف السوربون و اتجوز حازم!؟.. و لا اضحى بحازم و حبى ليه و وصية بابا انى اتجوزه عشان طموحى و مستقبلى العلمى..!؟
"
61	"هتفت سهير:- انا عمرى ما هوجهك لأى اختيار فيهم.. هسيبك انت تختارى اللى يناسبك و يريحك يا نهلة.. بس هكون جنبك و معاكِ مهما كان اختيارك.. بس انت اوعدينى انك عمرك ما هاتيجى على نفسك عشان تحققى حلم حد.. حققى حلمك انتِ يا نهلة لأن دى حياتك انتِ يا حبيبتى.. و اذا كان على وصية بابا.. فكرى بقلبك لو بابا كان لسه عايش كان هيتمنى لك ايه !؟.. بابا عمره ما كان هايتمنى غير سعادتك و بس يا نونا.. و لما فكر ف الوصية دى.. برضه عشان سعادتك.. خليكِ فاكرة ده كويس قوى..
"
62	"نهضت سهير بعد ان ألقت كلماتها و غادرت الغرفة و هي تغمر ابنتها بنظرات داعمة و ابتسامة هادئة..
"
63	"لتبادلها نهلة الابتسامة و قد تبدل حالها تماما..
"
64	"اندفع زكريا لداخل بيت ابيه على قدر ما اتاحت له إصابة قدميه متطلعا في هلع و لوعة لجموع النساء المرتديات السواد و قد تجمعن داخل الدار بهذا الشكل المقبض يولولن و ينوحن في حزن يدمى القلب..
"
65	"بحث عن اخته سمية بينهن لكنه لم يجدها بل وجد ايمان التى كانت فى حالة يرثى لها و التى يبدو انها استفاقت منذ لحظات من اغماءتها عندما علمت بالخبر و قد ظهرت من بينهمن مندفعة اليه ترتمى على صدره في عدم تصديق:- خالى.. شوفت اللى حصلنا يا خالى!؟.. مؤمن راح.. مؤمن راح يا خالى راح..
"
66	"شهقت في وجع بين احضانه و هو بدوره لم يستطع كبح جماح دمعه على فقيدهما الغالى ذاك الشاب دمث الخلق الذى أسعده الحظ و ألتقاه مرة واحدة في احد زيارته للنجع و التي وافقت إجازته..
"
67	"ربت على ظهر ابنة اخته هامسا في تساؤل:- فين امك يا بتى !؟..
"
68	"اشارت ايمان لأحد الأبواب بالدور العلوى هامسة:- جافلة على نفسها من ساعة ما عرفت الخبر.. و شهقت من جديد.. جاعدة ف اوضته مش راضية تخرچ و لا تجابل حد..
"
69	"استند زكريا على سُوَر الدرج صاعدا لحجرة الشهيد مؤمن حيث اشارت ايمان.. و ما ان وصلها حتى طرق بابها في رفق طالبا الإذن بالدخول لكن لا مجيب.. فتح الباب في رفق متطلعا برأسه داخل الغرفة و جال ببصره في جميع أنحائها و أخيرا وقعت عيناه على اخته..
"
70	"ابتلع دمعة كاد يغص بها و سار اليها في خطوات وئيدة و أخيرا ترك عصاه و انحنى يجلس جوارها حيث خزانة ملابس مؤمن التي أفرغتها سمية في عشوائية و جلست بين ملابسه تتلمس ريحه الطيب لعله يخبرها ان صاحبه لازال على قيد الحياة..
"
71	"جذبها زكريا لأحضانه في لوعة باكيا حالها و هي تحتضن ملابس ولدها بهذا الشكل..كانت جسد متخشب بين ذراعيه.. جسد غادرته روحه.. عيناها شاخصة لإطار ذهبى يحمل صورة ولدها الغائب الحاضر و كفيها تتشبث بملابسه في استماتة تضمها لأحضانها في قوة ترفعها بين فينة و أخرى تغمر فيها وجهها و تملأ صدرها برائحة ولدها التي خلفها..
"
72	"هتف فيها زكريا و هو يراها على هذه الحالة من الجمود:- ابكى يا سمية.. ابكى عشان ترتاحى..
"
73	"تطلعت اليه أخيرا و كأنها المرة الأولى التي تراه فيها منذ دخل الغرفة رغم كونها بين ذراعيه هاتفة في تعجب:- ابكى ليه !..و النسوان اللى تحت دوول بينحوا على مين !؟.. دى سنوية عدلى لسه بدرى عليها.. انزل يا زكريا خليهم يكتموا صواتهم مش ناجصين فجر..
"
74	"تطلع اليها زكريا لا يدرى ما يقول او يفعل وهو يراها على هذه الحالة من الإنكار لإستشهاد ولدها.. صمت و لم يعقب و ربت على كتفها في إشفاق و هو يحاول النهوض متوكزا على عصاه.. وما ان هم بالخروج من الغرفة حتى هتفت سمية متسائلة في تعجب:- بس مجلتش يا زكريا انك چاى !؟.. خير.. ايه في !؟..
"
75	"تطلع زكريا لها و خفض بصره في أسى و صارع جريان دموعه قدر استطاعته حتى هتف أخيرا:- مفيش يا سمية.. كل خير.. اتوحشتك جلت اچى اشوفك..
"
76	"ابتسمت في هدوء و جمعت اكبر قدر من الملابس بين ذراعيها ترفعه لتتلمس عبق وليدها من جديد..
"
77	"مازال النوم يجافيه و هى لا تنام تحت نفس السقف و ما يزوره النعاس الا على فراشها فى احضان ردائها..
"
78	"فدخل حجرتها من جديد بعد ان ظل يعاند نفسه و لا يطاوعها ليأتى ليتمدد على فراشها ككل ليلة منذ اصبحت تقضى أيامها و لياليها بالأسفل تحت قدمى امه المريضة..
"
79	"تنهد فى شوق و هو يبحث عن ردائها الذى يضمه لأحضانه حتى ينام لكنه لم يجده موضوعا بمكانه حيث تركه صباحا.. يبدو أنها صعدت و أخذته.. زفر فى ضيق و اتجه لخزانة ملابسها باحثا عن اى رداء لها لعله يستعيض به عن ذاك الذى اختفى.. مد كفه يلتقط احد الاردية من داخل الخزانة لينتفض فجأة على صوتها هاتفا فى تعجب:- ناااصر.. فى حاجة !؟.. بتعمل ايه ف اوضتى !؟..
"
80	"تمالك أعصابه بأعجوبة و استدار متطلعا اليها و هتف فى غضب متحججا:- هيكون بعمل ايه يعنى !؟.. بدور على ملايات لسريرى.. الملايات بقت زى الزفت و عايزة تتغير من زمن..
"
81	"تعجبت شيماء هاتفة:- بس انا مغيراهم من يومين!؟..
"
82	"اضطرب هاتفا فى حنق يخفى اضطرابه:- يعنى ايه !؟.. بكذب مثلا!؟.. بقولك الملاية مش نضيفة و عايزة تتغير..
"
83	"هزت رأسها بسرعة هامسة فى طاعة:- حاضر حاضر.. هغيرها..
"
84	"ليستطرد مؤنبا فى غضب:- و بعدين ايه اللى طلعك من جنب امى دلوقتى!؟.. ازاى تسيبيها لوحدها !؟..
"
85	"هتفت شيماء:- لا.. ما هو..
"
86	"اندفع يخرج من غرفتها بعد ان شعر بالاختناق داخلها و هى تملأها بمحياها الذى يُذهب بثباته..مستدركا فى غيظ:- ما هو ايه بس !؟.. انت دايما كده مفيش فايدة فيكِ.. اخرك شوية الزواق و الدلع اللى جابوا لك الكافية..
"
87	"استدارت تتطلع اليه فى وجع و عيونها الدامعة تلومه الف مرة و تجلده بسياط من عتاب على ما تفوه به لتوه مذكرها بحادثتها المشؤومة..
"
88	"انتبه لما انزلق اليه لسانه دون ان يدرى و دون ان يكون مدرك لما يقذف به كعادته..انه بصدق لم يقصد ان يكون ذاك هو المعنى الذى يصل اليها.. هو نفسه لا يحب ذكر تلك الحادثة و يتجاهل حدوثها من الاساس فكيف فعل ذلك !؟..
"
89	"تطلع الى نظراتها الموجوعة ووجهها الذى أغرقته الدموع و ما ان هم بالنطق يحاول ان يتدارك فعلته الجارحة حتى اندفعت هى من امامه للأسفل وهى تمسح دموعها مجيبة نداء ابيه:- ايوه يا خالى انا نازلة اهو..
"
90	"ها قد ظلمها من جديد حينما اتهمها بترك امه وحيدة و قد كان ابيه يتخذ موضعها جوارها حينما صعدت هى الى هنا..
"
91	"تطلع حوله فى غضب جامح و اخيرا دفع بأحد المقاعد القريبة منه بعيدا فى ثورة لم يعد هناك من سبيل الى إخمادها سوى قربها الذى ما عاد حتى قادرًا عليه او متاح له..
"
92	"مسحت زهرة دمعاتها المتساقطة على خديها في تتابع و هي تهمس بالقرب من عاصم بوجع:- هتقوله ازاى يا عاصم !؟.. هنبلغه موضوع رجله ازاى !؟.. و خبر استشهاد مؤمن كمان.. يا وجع القلب يا ربى..
"
93	"تنهد عاصم في حزن:- و الله ما انى عارف.. من ساعة اللى حصل و انى كن عجلى وجف و ما عارف اسوى كيف و لا اجول ايه.. ربنا يلهمنا الصبر و الحكمة.. حمولة تجيلة.. و يا رب يعينك يا سمية على اللى حصل...
"
94	"شهقت زهرة باكية من جديد و هي تهتف من بين دموعها:- على قولك يا عاصم.. ربنا يعينها يا رب على وجعها و حرقة قلبها على ابنها.. صعبة قوووى يا عاصم.. قوووى..
"
95	"هتف عاصم:- الحمد لله ان زكريا وياها دلوجتى.. ربنا يصبرها.. الحمل واعر.. و الحمد لله على كل حال..
"
96	"همت زهرة بالحديث الا انها انتفضت و كذا عاصم على صوت همهمة قادمة من ماجد الراقد متمددا على فراش المشفى.. يبدو انه في سبيله للإفاقة..
"
97	"هم عاصم بالاندفاع من الغرفة للبحث عن طبيب لكن زهرة استوقفته هاتفة في ذعر:- انت هتروح فين و تسبنى لوحدى!؟.. لا.. خليك معايا يا عاصم انا مش هقدر اواجهه لوحدى باللى حصل..
"
98	"تسمر عاصم موضعه و لم يجرؤ على الخروج من الغرفة ما ان طالعهما ماجد و هو يفتح عينيه في تثاقل مشوش الرؤية.. لحظات كالدهر مرت عليهما حتى بدأ في استيعاب ما يحدث و شاهد أبواه امام ناظريه بشكل واضح و ما ان هم بسؤالهما عن سبب تواجدهما في ثكنته العسكرية حتى تنبه عقله و بدأ في استرجاع ما حدث قبل فقدانه الوعى فصرخ بصوت كالرعد ليجلس منتفضا هاتفا بأسم مؤمن..
"
99	"توجه اليه عاصم رابتا على كتفه في إشفاق ليعيده ليستلقى من جديد على وسادته ليهتف ماجد في تيه:- مؤمن كان معايا يا بابا.. انا قلت له خد ساتر.. و لما الانفجارات بدأت كل واحد فينا كان معاه سلاحه.. بس هو كان مرمى غرقان ف دمه و بيضحك.. و الله كان بيضحك.. انا شفت وشه.. و قعدت اندايله بس مردش عليا.. انا مقدرتش اروح له.. حسّيت برجلى تقيلة قووى.. مؤمن كويس.. صح يا بابا !؟.. قول انه كويس..
"
100	"انفجرت زهرة في البكاء بشكل هستيرى و لم تستطع تمالك نفسها لتسقط على اقرب كرسى غير قادرة على استيعاب ما يحدث بينما تماسك عاصم في أعجوبة محاولا وأد غصات الألم التي ترتع بصدره و دموع الوجع التي تتأرجح بمآقيه..
"
101	"و هتف في نبرة متحشرجة و حروف مترددة:- الشهيد مؤمن راح للمكان اللى يستحجه..
"
102	"هتف ماجد صارخا في لوعة:- بتقول شهيد يا بابا!؟.. شهيد..
"
103	"اكد عاصم بإيماءة من رأسه و ألتقط أنفاسه في تتابع مضطرب مستطردا في ألم يمزقه:- ايوه يا ماچد.. و سبجك للچنة يا ولدى.. هو..
"
104	"و صمت قليلا ليكمل في وجع:- هو و رچلك..
"
105	"صمت ماجد في صدمة و كأنه لم يستوعب ما تلفظ به ابوه منذ لحظات
"
106	"و شهقات امه الموجوعة هناك بأحد أطراف الغرفة تنبئه ان ما يخبره به هو الحقيقة التي يحاول نكرانها..
"
107	"لحظات من الصمت خلت دون ان يتلفظ احدهما بكلمة لم يقطعها الا صوت نهنهات زهرة المتعاقبة عن قرب.. و أخيرا همس ماجد في هدوء عجيب لا يتناسب مع ما سمعه لتوه من اخبار:- ممكن تسيبونى لوحدى لو سمحتوا!؟..
"
108	"هتف عاصم:- يا ماچد يا ولدى.. انى..
"
109	"هتف ماجد بنبرة هادئة مقلقة من جديد:- لو سمحتوا..
"
110	"تنهد عاصم في حيرة لطلب ولده و أخيرا توجه تجاه زهرة و جذبها من كفها في رفق و خرجا سويا من الغرفة و كلاهما غير قادر على المعارضة و رفض طلب ولدهما..
"
111	"ما ان أُغلق باب الحجرة حتى تطلع ماجد لموضع قدميه.. هو لا يشعر ان قدمه ليست في موضعها.. ربما هو تأثير المخدر الذى قد يكون مايزل يسرى بجسده..هو فقط يشعر بخدر عجيب موضع قدمه المبتور و التي يجد حيث موضعها الطبيعى فراغ..
"
112	"انحنى بجسده قليلا و تحسس موضع قدمه المبتور لعله يصدق انها ليست هنا.. تأكد ان فقدها حقيقة ماثلة صوب عينيه و انه لن يعود قادرًا على السير على قدمين كباقي البشر مرة أخرى.. و انه فقد مستقبله العسكرى مع فقده لها..
"
113	"صمت لبرهة فى صدمة و اخيرا انفجر صارخا في وجع هز أركان المشفى.. فقد ادرك أخيرا الحقيقة التي ستغير مجرى حياته بالكامل..
"
114	"كان مطأطئ الرأس يضع كفيه على قبر أخيه في صدمة و كأنه ما زال لا يصدق انه رحل بلا عودة و لا سبيل لإعادته من جديد.. كان يشعر بالخزى و العار فدوما كان ذاك الأخ الأكبر الذى لا جدوى من إصلاحه و لا فائدة من وجوده من الأساس..
"
115	"كان يلقى مسؤوليات البيت و امه و اخته على عاتقيه و لا يبحث هو الا عن المتعة بين أحضان الغوازى و ليالي الانس في الموالد..
"
116	"لكم يشعر بالعار يكلله وهو يرقد امام قبر أخيه الشهيد و الذى كانت إجازته تمر دون ان يلقاه حتى لمرة واحدة معللا ذلك بإنشغال وهمى و اعذار واهية و كان أخيه العفو دائما و المتسامح ابدا يبتسم متقبلا كل ذلك بصدر رحب غير ساخط على افعاله المشينة التي كان يحثه الابتعاد عنها في اُسلوب مهذب يحمل اللين و الرفق في طياته.. لكن هل استمع !؟.. هل شعر بالاسف و لو مرة على ما يضيع من حقوق.. أولهم حق الله وحق نفسه عليه..
"
117	"هل استشعر مدى فداحة افعاله التي لم تجلب لأمه و اخته الصغرى سوى الخزى و المذلة!؟..
"
118	"بكى.. و بكى و هو لا يجرؤ على رفع هامته امام شاهد قبر أخيه الذى يحمل اسمه.. و أخيرا همس في نبرة تحمل أسف الدنيا و حزنها:- سامحنى يا مؤمن.. سامحنى يا خوى.. طب ارچع و انى هبطل كل اللى كان بيضايجك منى.. مش انى الكبير بس و الله هسمع كلامك.. بس ارچع..
"
119	"انتحب من جديد و هو يلقى بجسده فوق قبر أخيه لعله يستشعر احضانه الدافئة التي ما عاد باستطاعته الحصول عليها..
"
120	"غابت الشمس فنهض في تثاقل كعادته و هو يهمس لأخيه مودعا:- هرچع لك يا مؤمن مش هسيبك.. من الفچرهتلاجينى عنديك.. مش هسيبك تانى يا غالى.. و ربت على شاهد القبر و غادر يجر أقدامه جرا مبتعدا عن قبر أخيه..
"
121	"دخل بيت جده مترنحا يشعر بالتيه متوجها لغرفته..
"
122	"كان زكريا يجلس في احد الأركان في بهو الدار فشاهد ماهر يدخل على هذه الحالة التي تغيرت منذ علم بخبر استشهاد أخيه.. حوقل زكريا في حزن و هو يربت على كتف ايمان التي شهقت باكية ما ان رأت حالة اخيها الأكبر المتردية بملابسه المهلهلة و ذقنه الغبراء التي استطالت و وجهه المترب يسير أشبه بشحاذ مجذوب..
"
123	"كانت أكثرهم تماسكا على الرغم من انها كانت أكثرهم تعلقا و حبا لمؤمن..
"
124	"همست ايمان لخالها في وجع:- ماهر حاله اتبدل يا خالى.. بجى ف دنيا تانية من ساعة اللى حصل.. مش كفاية امى و اللى چرى لها و الجفلة اللى جفلاها على حالها لا بتاكل و لا بتشرب من يوميها!؟..
"
125	"هلت سمية اعلى الدرج هابطة إياه حتى وصلت لموضع جلوسهما و كلاهما زكريا و ايمان مشدوهان مما تراه أعينهما..
"
126	"جلست سمية و هي ترتدى جلباب ابيض ناصع من جلابيب مؤمن و هتفت بسعادة حقيقة:- مالكم.. بتطلعوا ليه كِده !؟..
"
127	"هتفت ايمان متعجبة:- ايه اللى انتِ لبساه دِه ياما!؟..
"
128	"هتفت سمية متعجبة:- هيكون ايه يعنى !؟.. چلبية اخوكى.. بيسلم عليكِ كَتير..
"
129	"انفجرت ايمان باكية بينما هتف زكريا متعجبا بدوره:- بيسلم على مين..!؟.
"
130	"هتفت سمية مؤكدة:- بيسلم على ايمان.. دِه كان روحه فيها.. جالى سلميلى عليها وخليها تذاكر عشان عايز مچموع كَبير..
"
131	"هتفت ايمان من بين دموعها:- بكفياكِ بجى ياما حرام عليكِ..
"
132	"هتفت سمية متعجبة:- و انى عِملت ايه بس!؟.. و الله شفت اخوكى و جالى كِده.. الحج علىّ انى بجول.. لما ياجينى تانى مش هجولك..
"
133	"هتف زكريا مستفسرًا:- ياجيكِ فين يا سمية!؟..
"
134	"هتفت سمية في طمأنينة عجيبة:- ف المنام يا زكريا.. چانى و خدنى ف حضنه زى عوايده و جالى مزعلش و مبكيش تانى.. و انه ف احسن مكان.. و انه هياجينى كَتير يطمنى عليه و جالى اسلم له على أخواته.. و خلانى اجلع العباية السودا اللى كنت لبساها دى من ايّام ابوه ما راح و جالى ألبس الأبيض..
"
135	"هتف زكريا في سكينة:- سبحان الله.. شكلها وچبت يا بت ابوى..
"
136	"تطلعت سمية اليه في حيرة لا تدرى ماذا يقصد ليستطرد هاتفا:- الحچ.. هبعتك انتِ و ماهر تحچوا السنة دى.. لو أجدر كنت رحت انى معاكِ.. لكن ماهر محتاچ يروح هو كمان..
"
137	"هتفت سمية دامعة في امتنان:- هحچ يا زكريا!؟..طب و ايمان..!؟
"
138	"ربت زكريا على كتفها في محبة:- ايوه يا سمية.. هتروحى.. ربنا يصبر جلبك يا غالية.. و ايمان هاخدها معاى إسكندرية..
"
139	"هتفت ايمان:- طب و دروسى يا خالى!؟..
"
140	"هتف زكريا:- خلاص تبجى عند خالك عاصم لحد ما امك و ماهر يرچعوا بالسلامة..
"
141	"دمعت عينا سمية في سعادة لكنها اغتالت دمعاتها بسرعة فقد تذكرت وصية ولدها الغالى.. ألا تبكى مطلقا..
"
1	"اندفع يعتلى الدرج فى سرعة حتى لا يرى احد اثار لدغات النحل التى تنتشر على جانبى وجهه و التى تركت اثرها سريعا على محياه الأسمر..
"
2	"وصل غرفته و فتح بابها و هو يتنهد فى راحة ان ما من احد كان بالأسفل ليلحظ ما لحق به.. و ما ان دلف للغرفة حتى وجدها فى انتظاره جالسة على طرف الفراش الذى ما مس جسده الا ليلة واحدة و وحيدة قبل ان يبتاع مرتبته الإسفنجية و التى يفترشها كل مساء..
"
3	"تنهد من جديد فهو كان يعتقد انها لاتزل عند امها كما أخبرته لكن يبدو انها عادت مسرعة..
"
4	"أغلق باب الغرفة و اندفع الى الحمام دون ان ينبس بحرف واحد..
"
5	"خرج بعد فترة ليست بالقصيرة تعمد اطالتها ليجدها لاتزل على حالها..
"
6	"هم بإخراج صديقته من مخبئها داخل خزينة الملابس و النوم.. الا انه فوجئ بها تهمس بالقرب منه فى
"
7	"هدوء:- انا آسفة يا شيخ..
"
8	"تحشرج صوته من جراء قربها المُهلك و تذكر كيف كانت تستكين فى ذعر بين ذراعيه صباحا و همس محاولا إنهاء الحديث:- محصلش حاچة..كله خير...
"
9	"همست من جديد:- لازما تحط حاچة على مكان اللسعات دى..
"
10	"اكد و هو يفتح ضلفة خزينة الملابس يهم بإخراج مرتبته الإسفنجية:- حطيت عليهم شوية عسل.. دول جرصتين مهماش حاچة كَبيرة يعنى..
"
11	"ابتعدت فظن انها اقتنعت بكلامه فجذب المرتبة من داخل الخزانة و مددها ارضا و بدأ فى تعديل فرشها حتى يتمدد عليها و ما ان هم بالاستلقاء فى تعب حتى كانت هى تعاود الاقتراب من جديد و هى تحمل بين كفيها بعض المراهم.. جلست على أطراف المرتبة لتضيق الدنيا الرحبة فجأة و يصبح غير قادر على احتمال سيطرة محياها و طغيانه على كل ما عداها.. انتفض جالسا يحاول السيطرة على ماتبقى من ثباته هاتفا:- ما جلنا مفيش لزوم للكلام دِه..
"
12	"و كأنه لا يخاطبها من الاساس لم تع حرفا مما قال ومدت كفها ببعض من دهان و بدأت فى وضعه على ذاك الاحمرار الذى اعتلى جبينه.. و عاودت الكرة من جديد و هى تضعه على موضع اعلى حاجبه الأيسر لتتوقف كفها فجأة عند ذاك الموضع و تمتد لتتلمس جرحا قديما غاليا عليها.. جرح بعدد سنوات عمريهما و عمر حبهما..
"
13	"دمعت عيناها فى شجن و ارتجف هو من ملامستها لجرحه العزيز.. اول جرح ناله من جراء غيرته الحمقاء عليها.. و تطلع الى محياها متأثرا فى وجع هامسا لنفسه:- و لم يكن للأسف اخر جرح.. فذاك الجرح الاخير اصاب الروح فى مقتل..لكنى سامحت يا تسنيم.. سامحت و الله العظيم و أتمنى ان تسامحيني..لكن ابتعدى الان بالله عليكِ.. ابتعدى حتى أستطيع تسديد دينى لله و لكِ و بعدها انا من لن يترككِ تغيبين عنه لحظة و ستدركين ساعتها كم يعشقكِ مهران..
"
14	"و كأنما استرقت السمع لهمس نفسه فتطلعت اليه و دمعها يسيل و اخيرا نهضت مبتعدة ليتنهد هو فى ضيق و حسرة.. و أُطفأت انوار الغرفة ليغرق كل منهما فى خيبته و وجعه..
"
15	"كانت تتساءل دوما اين تراه ذهب من قبل ان تبدأ امتحاناتها و ها هو ظهور نتيجتها على الأبواب.. هى لم تذهب للسراىّ منذ عودة امها و اخيها ماهر من الحج الا تلك المرة التى ذهبت متعللة بنسيان احد كتبها و الحجة الكبرى لذلك بالطبع هو انشغالها بالدراسة و تعويض الفترة الماضية و خاصة بعد استشهاد مؤمن.
"
16	"كانت تتوقع ان يسأل عليها او حتى يتلمس أخبارها.. لكنه لم يفعل..
"
17	"شعرت بالحزن لذلك فقد اعتقدت انها فى اثناء تلك الفترة التى قضتها بالسراىّ قد استطاعت ان تشغل و لو بسيط من تفكيره.. فقط تفكيره.. فهى لم تذكر قلبه ضمن ظنها مطلقا فهى تعلم تمام المعرفة دون غيرها ان قلبه مشغول و انه حتى مع ما حدث من حبيبته فهو لم يزل يعانى اثر جراح فؤاده و غدرها به.. تنهدت فى ضيق و همست لنفسها بانه لا امل لها معه مطلقا..
"
18	"ابتسمت لنفسها فى المرآة ابتسامة يملؤها الشجن.. هى تعلم انها جميلة و تتسابق النظرات لتلحق بمحياها لكنها ابدا لم تعر ذاك اهتماما..
"
19	"كانت تسعد كثيرا عندما تجلس معه و تتبادل أطراف الحديث و تجده يحترم عقلها و يقدره.. لم تَر منه ما يشى باعجاب بشكل او جسد بقدر ما أعجبه منها ما كانت تبديه من سعة اطلاع و تفتح فكرى كان يستكثره على فتاة فى مثل سنها.. ابتسمت و هى تتذكر انه دوما ما كان يظنها لاتزل طفلة..نعم طفلة.. تلك الطفلة التى كانت تبكى ما ان يطالعها محياه و كأنها كانت تعلم ان نصيبها منه لن يكون سوى دموع عينيها لوعة على حب لا امل فيه..
"
20	"انتفضت فى ذعر عندما اندفع ماهر داخل حجرتها بعد عدة طرقات متسرعة صارخا فى سعادة و هو يكاد يحملها على عنقه فرحة:- ألف مبروك يا ايمان.. النتيچة ظهرت.. ماچد واد خالك عاصم لسه جايبها من ع النت حلاً..
"
21	"لم تهتم بسؤاله عن نتيجتها بقدر ما هتفت دون وعى منها:- ماچد !؟..هو چه!؟..
"
22	"اكد ماهر دون ان يع اضطرابها فى خضم فرحته:- اه چه.. و لسه جافل معاى دلوچت.. الف مبروك يا جمر.. ٩٠٪ بحالهم.. تاريكِ شديدة يا بت ابوى!..
"
23	"ابتسمت فى سعادة فأخيرا تكلل جهدها و حصلت ذاك المجموع العال الذى كان يتمناه مؤمن.. دمعت عيناها لذكراه و همست و هى تتطلع لصورته التى لم تغادر موضعها على مكتبها:- راضٍ دلوجت يا غالى !..
"
24	"دمعت عينا ماهر عندما تناهى لمسامعه همساتها و جذبها اليه فى حنو يقبل جبينها فى ود هامسا:- النهاردة مفيش الا دموع الفرح يا استاذة.. ياللاه شوفى عايزة تدخلى اى كلية و انتِ حاطة رچل على رچل..
"
25	"اومأت برأسها فى سعادة و اكدت
"
26	"لماهر:- ان شاء الله.. اداب.. انى مش عايزة ابعد و اتغرب..أشد حيلى و ابجى داكتورة ف الچامعة..
"
27	"هتف ماهر مهللا:- الله اكبر.. هو دِه الكلام.. و الله و هاتبجى اخو الداكتورة يا ماهر..
"
28	"ابتسمت ايمان فى سعادة فمنذ عودة ماهر من الحج و هو تبدل تماما اصبح نسخة اخرى من مؤمن.. اصبح ماهر الأخ الأكبر الذى تمنته دوما و الذى حاول فى الفترة الماضية تعويضها عن غياب أخيهما الأقرب لقلبيهما..
"
29	"دخل حازم حجرة ابيه يلقى عليه التحية بعد عودته من زيارة نهلة خطيبته كما كان يوهمهم فهى احتفظت بعهدها معه و لم تخبر احدا من اسرته بفسخ خطبتهما لانه أراد إبلاغهم بنفسه و فى الوقت المناسب..
"
30	"تلقاه زكريا بين ذراعيه مقبلا قبل ان يجلس حازم أمامه فى هدوئه المعتاد ليبادره زكريا متسائلا فى مرح:- ايه اخبار نهلة !؟.. تمام..!
"
31	"هز حازم رأسه بالإيجاب ليبتسم زكريا ابتسامة واسعة هاتفا:- الحمد لله ان ربنا چمعكم على خير..و عقبال ما ربنا يتمم فرحتكم يا رب..
"
32	"ابتسم حازم و لم يعقب ليستطرد زكريا هاتفا فى محبة:- عارف يا حازم !؟..
"
33	"تنبه حازم و شخص بصره تجاه ابيه الذى أردف قائلا:- انى كنت خايف جووى و جلجان من خطوبتك لنهلة بت اللوا مختار الله يرحمه..
"
34	"كانت المرة الاولى منذ قدومه التى ينطق فيها حازم متعجبا:- ليه يا
"
35	"بابا !؟..مع ان كان باين انك متحمس ليها قووى..
"
36	"اكد زكريا بإيماءة من رأسه:- ايوه.. ده صح البت متتعيبش و نسب يشرف.. لكن انى خوفى كان على حاچة تانية..
"
37	"تساءل حازم و قد زاد فضوله:- ايه الحاجة دى !؟.
"
38	"ابتسم زكريا مؤكدا و هو يشير لصدر ولده:- جلبك يا ولدى.. جلبك يا حازم هو اللى كان مخوفنى..
"
39	"هتف حازم فى مزيد من الدهشة:- قلبى..قلبى ماله يا بابا.. و ابتسم و لازال على نفس تعجبه مستطردا.. مش فاهم الصراحة حضرتك تقصد ايه بالظبط!؟..
"
40	"ابتسم زكريا رابتا على كتف ولده فى حنو:- اجولك الحج.. كنت خايف أكون بظلم جلبك و أكون انى السبب فى چوازتك من نهلة و انت مش رايدها.. اهوو.. رد چميل لأبوها و أفضاله.. لكن اللى انى شايفة ف عيونك بيلمع دِه مطمنى ان جلبك متظلمش ف موال الوصية و انه خد حجه ف انه يحب و يتحب..
"
41	"صمت حازم لبرهة ثم هتف فى صوت أتى من اعماق سحيقة:- ايوه فعلا يا بابا انا بحب.. مكنتش متوقع اقولها و لا احسها ف يوم من الأيام لكن حصل.. ازاى و امتى معرفش.. بس لقيته حصل..
"
42	"انفجر زكريا مقهقها فى فرحة لمشاعر ولده البكر هاتفا فى سعادة:- ربنا يبارك لك يا ولدى.. اخيرا طبيت و محدش سمى عليك.. نهلة تستاهل كل خير.. و
"
43	"قاطعه حازم هاتفا فى هدوء عجيب:- بس مش نهلة يا بابا..
"
44	"غابت ابتسامة زكريا و تاه من جراء الصدمة التى اعترته نتيجة اعتراف ابنه و تحشرج صوته فى توتر
"
45	"هامسا:- امال مين يا واد زكريا اللى خطفت جلبك ان مكنتش خطيبتك..!؟
"
46	"همس حازم و هو ينظر لعينى ابيه فى ثبات معترفا لأول مرة لمخلوق بإسم تلك التى جعلته يُؤْمِن بشعور كان يظنه من الخيالات:- تسبيح..
"
47	"انتفض زكريا فى ذعر حتى انه لم يلقى بالا لألم قدمه الذى زاد من جراء انتفاضته واقفا يتطلع لولده من عليائه هاتفا فى صدمة:- تسبيح!؟.. تسبيح مين!؟.. تسبيح بت سهام و خطيبة واد عمك حمزة!؟..
"
48	"هز حازم رأسه مؤكدا فى صمت دون ان ينطق بحرف واحد.. ليدور زكريا حول نفسه فى تيه ضاربا كفا بكف و ما ان تمالك أعصابه حتى هتف من جديد فى ولده محذرا:- انت تنسى الموضوع دِه نهاااائى.. سامع يا حازم.. و من بكرة تطلب نجلك لهنا او لأى مكان تانى بعيد عن النچع..حد غيرى يعرف المصيبة دى!؟..
"
49	"هتف حازم مؤكدا فى هدوء و قد شعر بالقلق على ابيه من جراء ما يراه عليه من اضطراب:- مفيش مخلوق غيرك يعرف الموضوع ده يا بابا.. حتى هى..
"
50	"تنهد زكريا فى راحة اخيرا ليردف حازم قائلا:- انا عارف يا بابا حساسية المواضيع دى و مش ممكن أكون سبب فى تعاسة حمزة.. الا حمزة يا بابا..
"
51	"هتف زكريا فى راحة:- الله يريح جلبك يا ولدى زى ما ريحت جلبى.. الا دِه يا حازم..
"
52	"او مأ حازم متفهما و لم ينطق بحرف ليستطرد زكريا بعد ان هدأت نفسه قليلا متسائلا فى إشفاق:- و انت يا حازم!؟.. و..
"
53	"قاطعه حازم ليقف رابتا على كتفه و همس:- انا و نهلة سبنا بعض يا بابا.. جت لها بعثة و شايفة انها فرصة متتعوضش لمستقبلها.. كل واحد راح لحاله..
"
54	"و اخيرا انحنى مقبلا جبين ابيه و رحل فى صمت خارج الغرفة
"
55	"ليترك زكريا يحمل هما على كتفيه لا ينزاح و كأنه الجبال..
"
56	"تردد صوت مهران مؤذنا لصلاة الفجر:- الصلاة خير من النوم.. الصلاة خير من النوم..
"
57	"تسلل ماهر من فراشه و استعد لصلاة الفجر كعادته و خرج من داره يتخذ الطريق المفضى الى المسجد و الذى يمر على بيت يونس الحناوى.. او بالأدق.. بيتها.. بيت هداية الروح و القلب..
"
58	"كانت عيناه متعلقة بأسوار الدار من بعيد حتى قبل ان يصل اليها مترجلا كأنما الروح تهفو دون إرادة منه لموضعها و تتطلع دون سيطرة منه الى حيث تكون..
"
59	"اجبر نفسه على التمتمة بصوت اعلى قليلا بأستغفاره على مسبحته لعله يصرف فكره عنها لو قليلا محاولا التركيز على اللحاق بصلاة الفجر.. استطاع بالفعل ان يصرف ناظريه عن أسوار دارها لكن كيف له ان يصرف ذاك الخافق الذى علت وتيرة ضرباته ما ان اقترب من أسوار البيت..حتى نظراته التى كان يعتقد انه سيطر عليها خانته و طلت حيث نافذة حجرتها لعله يلمح منها ظلا او حتى يرى شعاع من ضوء يخرج من بين خصاصها فيضئ له جنبات روحه المعتمة فى غيابها..
"
60	"انتفض واقفا و اتخذ ساتر و هو يرى حركة غير عادية بالقرب من حجرة الخوص التى يتخذها يونس مجلسا صيفيّا يجتمع فيه الرجال..
"
61	"انتظر فى قلق ليدرك ما يحدث بالضبط و على ضوء الحدث يتحرك.. رأى عدد من الرجال يسكبون مادة ما حول الأسوار.. لم يكن الامر يحتاج الا قليل من ذكاء ليدرك انهم ينون شرا بأهل الدار فأخرج سلاحه و اطلق منه بعض الأعيرة النارية رغبة فى اصابتهم بالذعر و ابعادهم عن الدار قبل إلحاق الاذى بقاطنيه لكن للأسف كان احد المجهولين أسرع ليلقى احد أعواد الثقاب المشتعلة من يده قبل ان يفر هاربا لتبدأ النيران فى الظهور و الانتشار بشكل مخيف جعله يصرخ فى هلع و هو يندفع لأيقاظ اهل الدار طارقا على بابهم فى اصرار لعل احدهم يستيقظ لنجدة الجميع..
"
62	"الوحيدة التى كانت مستيقظة بالفعل كعادتها هى بخيبة و التى سمعت الطرق المزعور على باب دارهم فأنتفضت توقظ سكينة فهى غير قادرة على فتح الباب او الإسراع فى ذلك نظرا لحال نظرها
"
63	"و شباب الدار فى سفر ليس بينهم الا يونس..
"
64	"و الذى بفضل الله انتفض لصوت الطرق و اندفع يفتح و ما ان علم بما يجرى حتى صرخ فى نساء الدار ليهرولن للخارج..
"
65	"خرجت كسبانة و بيدها سكينة و دخل يونس يحمل بخيتة و خرج بها و قد بدأت النيران تتسلل لغرفة الخبيز و تطال الجزء الخلفى من الدار حتى ارتفعت ألسنتها تطاول نافذة غرفة عائشة و هداية..
"
66	"حاول يونس الدخول مرة اخرى الا الدار بعد إخراجه بخيتة لإخراج اخته و خطيبة ولده.. الا انه توقف لاهثا عند صعوده اولى الدرجات فالدخان بدأ يتسلل لرئتيه المتعبتين اثر التدخين المُهلك لهما فبدأ فى السعال بشدة..
"
67	"كان ماهر يقف بالخارج يتأكله الخوف عليها و الذعر باد على ملامحه و ما ان رأى حال يونس حتى اندفع لداخل الدار بلا تفكير و صعد السلم الداخلى المفضى لشقتهما و بدأ فى دفع بابها و هو يضع كفه على انفه محاولا عدم استنشاق الدخان و اخيرا استطاع الوصول للغرف وسط ضبابية الرؤية صارخا فى عائشة التى كانت تقف صارخة بالردهة:- انزلى بسرعة..تعالى..
"
68	"و اشار الي طريق الخروج الأمن بعيدا عن مسار ألسنة النيران و صرخ فيها متسائلا قبل ان تغادره فى خوف تتلمس خطواتها:- فين هداية !؟..
"
69	"اشارت لأحدى الغرف فأنتفض مندفعا اليها يطرقها فى اصرار و لهفة و عندما لم يتلق ردا دفع الباب و دخل ليجدها منزوية بأحد الأركان.. عيونها ذائعة و تشهق محاولة إلتقاط انفاسها و لا تدرى ما يدور حولها و يبدو انها استنشقت الكثير من الدخان حتى انها ما كانت ترد على هتافه بأسمها..
"
70	"جذب احد الاغطية و ألقاه على رأسها ليسترها بالكامل و اندفع بها فى سرعة محاولا الابتعاد يضمها بين ذراعيه مبعدا إياها قدر الإمكان عن مسار النيران و ألسنة الدخان الكثيف الذى بدأ يزداد حدة مع محاولات الجمع الذى تجمهر عند مشاهدة النيران للمساعدة فى أخمادها قبل ان تطال الدار نفسها.. و يبدو انها نجحوا فى ذلك و مما يسر الامر هو وجود العديد من شباب و شيوخ النجع فى المسجد للصلاة فتنبهوا سريعا لنشوب الحريق و اندفعوا لإطفائه..
"
71	"وصل ماهر بجسد هداية المغطى كليا لدرجات الدار و وضعها على احدى الأرائك المنزوية حتى لا تصبح رؤيتها عرضة لكل غادٍ او أيب..و هتف صارخا:- لازم داكتور بسرعة.. واضح انها شمت دخان كَتير..
"
72	"اندفع طبيب الوحدة الصحية و الذى لحسن الحظ كان فى المسجد لمعاينتها و القيام بالواجب..
"
73	"تجمعت النسوة حولها فشعر بالإحراج لوقوفه بينهن فتنحى جانبا و هو يكاد يموت قلقا عليها و يريد ان يسمع اى كلمة يطمئن بها على حالها..
"
74	"لكن ما باليد حيلة.. اضطر للذهاب للوقوف بين الرجال يقف بينهم بجسده لكن عقله و قلبه و مسامعه و ادراكه كله مع تلك الحلقة هناك والتى تستدير حولها و لا يع ما يحدث بداخلها..
"
75	"ربت يونس على كتفه فى امتنان
"
76	"هاتفا:- و الله لولاك يا ماهر ما كنّا عارفين اللى كان هيحصل..!؟
"
77	"تسلم و تعيش يا غالى..
"
78	"تطلع اليه ماهر بنظرات خاوية هاتفا:- انى معملتش حاچة.. ده ستر ربنا ليكم چعلنى سبب مش اكتر.. بس يا رب الانسة هداية تبجى بخير.
"
79	"اندفع يونس على ذكر هداية باتجاه الحلقة المتجمهرة نحوها و غاب للحظات و عاد من جديد هاتفا:- الحمد لله.. جدر و لطف.. شوية خنجة بسيطة بسبب الدخان بس ربك سلم و البركة فيك..
"
80	"ابتسم ماهر فى سعادة لمعرفته انها بخير و هتف مؤكدا:- انى معملتش حاچة.. حمد لله على سلامتكم..
"
81	"ربت يونس على كتفه:- الله يسلمك..
"
82	"هتف ماهر متسائلا فى تعجب:- بس تفتكر مين اللى ممكن يعمل فيكم العملة السودة دى !؟.. دى مجصودة انى شفت الرچالة اللى ولعوا ف اوضة الخوص..
"
83	"تنهد يونس و هو يعلم يقينا من راء ذاك الحادث الذى كاد يودى بحياة من بالدار:- الله اعلم.. الناس السو كَتير.. ربنا يصرف عنا أذاهم..
"
84	"هتف ماهر:- امين يا رب..
"
85	"انفض الجمع اخيرا بعد ما اطمأن ان الامور سارت على خير و انتهت بسلامة اهل الدار جميعا و لم يتبق الا ماهر يقف على مقربة ينظر للجانب الاخر موليا ظهره لموضع تجمع النساء.. كان يتطلع الى الصبح الذى بدأ يشق الغيم معلنا عن نفسه متنهدا بالأفق و استغفر فى نفسه فقد فاتته صلاة الفجر جماعة و هى الاولى التى يفوتها منذ عودته من الحج.. توجه فى هدوء لأقرب ارض طاهرة و استقبل القبلة و كبر للصلاة حتى يلحق بصلاة الفجر قبل ان يدركه الشروق.
"
86	"بدأ الجميع فى الدخول للدار واحدا تلو الاخر بعد ان تطوع الجميع بفتح نوافذه و ابوابه حتى ينقشع الدخان الراكد بالداخل و لا يستوطن المكان برائحته القاتمة..
"
87	"همست عائشة لهداية:- مش ياللاه بينا ندخل احنا كمان!؟..
"
88	"همست هداية:- روحى انت يا عيشة نامى.. انا بجيت كويسة دلوجت.. بس حاسة انى محتاچة شوية هوا.. شوية و هحصلك متجلجيش..
"
89	"همست عائشة مؤكدة:- طب متتأخريش عشان مش هنام غير لما اطمن عليكى..
"
90	"اومأت هداية برأسها ايجابا و دخلت عائشة بدورها لتنهض هداية فى تثاقل و هى تتلمس موضع اقدامها الثقيلة نوعا ما حتى وقفت تنظر للأفق البعيد فى راحة و اخيرا وقعت عيناها على محياه الخاشع ركوعا و سجودا.. خفق قلبها فى قوة و ما عادت قدماها قادرة على حملها و ارتعش جسدها فظنت انه هواء الفجر البارد فضمت جسدها بذراعيها و هى تعلم انها كاذبة فقد تذكرت كيف كانت بين ذراعيه و هى يحاول حمايتها من ألسنة النيران عند هبوطهما السلم الداخلى للدار و المطل على غرفة الخبيز حيث كانت النار على أشدها..
"
91	"تحاملت على نفسها و اندفعت تختفى خلف باب الدار و أغلقته معتقدة بذلك انها ابعدت محياه عن مخيلتها لكن هيهات فما ان صعدت غرفتها حتى ضبطت نفسها متلبسة بالنظر عبر خصاص نافذتها لتراه يمر بجوار سُور دارهم و يقف للحظة يتطلع للأعلى حيث نافذتها كأنما يدرك انها تقف خلفها و اخيرا يدنى الطرف و يرحل لتتبعه هى بنظراتها حتى يغيب مخلفا فى نفسها حيرة و اضطراب لا حدود لهما و الأدهى من ذلك هو ذاك الأمان الذى شعرت به و هى بين ذراعيه و الذى تغلغل الى اعماق روحها و سكنها و لا حيلة لها.
"
92	"علت دقات الطبول و العروسان يتهاديان صعودا درج الدار كان كلاهما صامتا و الصخب حولهما يدفع كل منهما ليتيه رغما عنه فى شأنه الخاص حتى وصلا اخيرا امام باب شقتهما بالدور العلوى ليدفعه حامد فى هدوء و يقف فى هدوء منتظر ان تدلف العروس للداخل.. و ما ان وطئت قدماها الشقة حتى علت الزغاريد من هنا وهناك فى فرحة ليدلف حامد خلفها بدوره و تجذب كسبانة الباب خلفه و هى تندفع هابطة الدرج فى قمة سعادتها فاليوم اصبح اصغر ابنائها عريسا..
"
93	"تطلع حامد حوله و لم يجد العروس و التى توقع انها لازت بالفرار متحصنة بأى غرفة مبتعدة عنه..
"
94	"تنفس الصعداء فى سعادة و اندفع بدوره لغرفة النوم التى كانت مجهزة لهما و ما ان فتح بابها فى ثقة حتى وجدها تجلس على طرف الفراش يشعر بانتفاضاتها الخجلى من موضعه.. اسقط فى يده و ما عاد قادرًا على التراجع فقرر الدخول فى هدوء حيث تجلس..
"
95	"اقترب منها مستشعرا اضطرابها البادى على كل خلجة من خلجات جسدها و هتف فى اعتيادية:- مبرووك..
"
96	"همست بصوت متحشرج مهزوز النبرات و هى تحاول الابتسام فى سعادة:- الله يبارك فيك..
"
97	"صمت للحظات مما أربكها فرفعت ناظريها تجاهه فى تساؤل لتجده يتطلع اليها مشدوها لا ينطق حرفا.. نهضت من موضعها فى تردد لتصبح الان فى مواجهته تماما و لازالت تتطلع اليه فى تعجب و هو يحملق فيها بهذا الشكل المريب..
"
98	"قررت ان تخفض عينيها حتى لا تقابل تلك النظرات المشدوهة التى ارعبتها لثوان الا انه مد كفه باتجاه وجهها ليضعه اسفل ذقنها و يرفع ناظريها باتجاه أنظاره.. كانت تشعر انه غير طبيعى و كأنه بدنيا اخرى لا تمت لتلك الدنيا التى تشملهما الان.. كأنه منفصل عنها بكيانه كليا و همس بصوت متحشرج ببضعة احرف لم تستوعبها لتوها.. انتفضت فى ذعر عندما جذبها الى احضانه فى لهفة و اعتصرها بين ذراعيه كأنما وجد اخيرا ضالته المنشودة منذ عصور..
"
99	"استكانت رغما عنها و هى تتلقى منه ذاك الفيض الغامر من عاطفة ما كانت تتوقع انه قادر على بثها بهذا الشكل الرائع و هو الذى ما ينفك يشاكس هذا و يمازح ذاك.. فقط ظنت انه غير قادر الا على المزاح و السخرية.. اما الان و فى تلك اللحظة و هى بين ذراعيه ادركت انه شخص اخر تماما قادر على منح العاطفة و الحب و الحنان بشكل ما كانت تتوقعه فى اروع أحلامها..
"
100	"عاد من جديد يهمهم و هى مأخوذة كليا بكل ما يقوم به فى خضم عاصفة المشاعر تلك.. لكنها تخشبت فجأة و هى تستمع اخيرا لما كان يهمهم به فى ولة و بصوت أشد عذوبة من ناى يصدح.. انه يتمتم بأسم امرأة.. سلوى.. هكذا ترنم بكل حرف من احرف اسمها و هى بين ذراعيه.. لكنها عائشة... هى ليست تلك السلوى التى لا ينفك يذكر اسمها بذاك الشكل الذى يقتلها و يبدو انه لم يلحظ حتى تخشب جسدها بين ذراعيه بل انه استمر فى تيهه بها بجانب تمتاته التى لم تتوقف للحظة..
"
101	"حاولت ابعاده عنها قدر استطاعتها لكنه كان متشبث بها كأنها تلك القشة التى ستنجيه من غرق محقق و ما عاد لها القدرة الا على البكاء الصامت بدموع من نار لم تحرق الا إياها و اخيرا نال مبتغاه منها و ابتعد فى تنهيدة طويلة ليتنبه اخيرا لها و ينظر اليها نظرة صدمة كأنه لا يصدق ما فعله لتوه..و ان تلك التى كانت بين ذراعيه لم تكن الا المسكينة عائشة التى كانت نظرات عينيها الباكية تلك كافية تماما ليموت كمدا و هو يدرك تماما اى مصيبة اقدم عليها و اى صدمة هى تحياها الان..
"
102	"انتفض مبتعدا عنها فى ذعر و ما عاد قادرًا على النظر اليها يتطلع حوله فى ذهول و لم يستفق من ذهوله الا على صوت إغلاقها باب الحجرة خلفها بعد ان غادرتها دون ان يع ذلك..
"
103	"اندفعت هى خارج الغرفة و هى تدرك انها كانت حمقاء واهمة حين اعتقدت انها قادرة على انتزاع تلك الاخرى و الفوز بمكانتها فى قلبه..
"
104	"بكت بقهر و هى التى ظنت فى البداية كأى حمقاء انه احبها او حتى اعجب بها و رأى فيها زوجة صالحة يمكن ان تكون اما لأولاده.. لكنها لم تعدو سوى وسيلة كما سمعت اخوه يخبره منذ ايّام.. مجرد اداة رخيصة للنسيان على سبيل.. و داوينى بالتى كانت هى الداء.. بكت و بكت من جديد لكنها توقفت للحظة لتحكم عقلها الذى هتف فيها.. نعم انت كذلك..
"
105	"مجرد وسيلة نسيان.. انها الحقيقة المرة و عليك تقبلها شأتِ ام ابيتِ.. ثم..انك عرفتى بذلك من حديثه مع اخيه من قبل زواجكما فهل هذه الحقيقة التى تأكدتِ منها لتوك غيرت من الامر شيئا!؟.. ما كانت لتفعل و انت تعلمين ما هو وضعك بالضبط فى هذه الدار و ما كان لك الرفض و كان القبول هو السبيل الوحيد لك.. فكفكى دعمك فتلك ليست اولى الصدمات.. فقد اعتاد قلبك عليها منذ زمن بعيد كما انها لن تكون الاخيرة.. أليس كذلك !؟..
"
106	"اومأت عائشة برأسها ايجابا على حديث عقلها الداخلى.. و كفكفت دمعها بالفعل و قد قررت ان تعيش.. فقط تعيش.. و لكن على الاقل ستحفظ كرامتها فيكفيها ما عانته.. يكفيها بحق..
"
107	"فُتح باب الغرفة فى بطء و خرج منه ماجد يتعكز على عصا و هو يسير على قدميه فى توءدة.. تطلعت اليه زهرة فى سعادة بينما هتف عاصم مرحبا فى تهليل:- اهلًا بالباشا الكَبير جووى..
"
108	"ابتسم ماجد و هو يتطلع لوالديه فى فرحة فقد استطاع اخيرا السير بإستخدام جهازا تعويضا لساقه المبتورة.. هو لايزل يستخدم عصا تساعده قليلا على السير بها لكن هذا افضل بكثير من جلوسه على كرسٍ مدولب ينتظر ان تمر حياته دون اى إنجاز يذكر.. و الفضل فى هذا يعود لها.. هو وحده يعلم هذا..تلك الفتاة الصغيرة ذات الروح المقاتلة و الأنف الشامخ و الرأس الصلبة المعتدة بنفسها حد الهوس.. هى التى وهبته الإيمان بنفسه من جديد..
"
109	"علمته ان الدنيا لا تنتهى عند حادث او تتوقف من اجل رحيل شخص.. و اننا لابد و ان نجاهد لنصنع لأنفسنا مكانا تحت شمس تلك الحياة طالما اننا لازلنا نرزق و لازال فى العمر بقية..
"
110	"تلك المدونة التى دفعته لإنشائها و عرض أشعاره بها لاقت رواجا و نجاحا بين مرتادى مواقع التواصل الاجتماعي و فى فترة قصيرة اصبح عدد متابعيه يتخطى الآلاف.. حتى اسم المدونة كانت هى ملهمته.. اسماها الچنرال العاشق.. كما كانت تفضل دوما ان تناديه..
"
111	"انضم لمائدة الافطار و هتف فى سعادة بعد جلوسه:- ايمان بنت عمتى سمية نجحت بمجموع عالى.. جابت ٩٠٪؜..
"
112	"هتفت زهرة فى فرحة:- الله اكبر.. برافو عليها.. بنت ممتازة بجد.. ربنا يسعدها..
"
113	"هتف عاصم بدوره:- اخيرا حاچة تفرح سمية شوية بعد موضوع ولدها الله يرحمه..
"
114	"هتف ماجد:- صدقت يا بابا.. الله يرحمه..
"
115	"اكدت زهرة:- احنا لازم نروح نبارك لها يا عاصم..
"
116	"هتف مؤكدا بدوره:- وااه.. معلوم طبعا..
"
117	"هتف ماجد مؤكدا:- اما انا بقى ف رايح ابارك لها دلوقتى.. و جايب لها هدية معايا من مصر كمان..
"
118	"هتفت زهرة و هى تبتسم فى خبث:- هدية يا ماجد !؟.. بس ده مينفعش يا حبيبى.. انت نسيت الأصول و لا ايه!؟..
"
119	"تطلعت بنظرة ذات مغزى لعاصم الذى ادرك ما ترمى اليه زهرته فأبتسم بدوره هاتفا:- امك عندها حج.. هَدية ايه يا چنرال!؟.. انت لا اخوها و لا خطيبها و لا ابوها.. يبجى تجيب لها هَدية بتاع ايه!؟..
"
120	"تنهد ماجد و قد أيقن إنهما على حق و هتف فى ضيق:- هديهالها برضو و اللى يحصل يحصل..
"
121	"هتفت زهرة فى جرأة:- طب ما تقدمها بصفة من دول يا ماجد.. خطيبها مثلا !؟..
"
122	"انتفض ماجد متطلعا لأمه للحظات و اخيرا نهض فى تثاقل رغما عنه هاتفا فى ثورة :- لااا.. خطوبة لااا.. و اذا كان ع الهدية.. و اخرج من جيب سرواله علبة من القطيفة الحمراء وضعها على المائدة بعنف مستطردا:- اهى.. أبقوا ادوهالها انتم لما تروحوا و ابقى قولى انها منك انتِ يا ماما.. عن اذنكم..
"
123	"و اندفع بأقصى سرعة أتاحتها له قدماه ليدلف اخيرا لغرفته و يغلق بابها خلفه فى عنف اجفل زهرة التى تنهدت فى حسرة ليتطلع اليها عاصم موقنا بما يعتريها من حزن على حال ولدها..
"
124	"ساد الصمت قليلا لتهمس زهرة لعاصم مؤكدة:- ده بيحبها يا عاصم.. انا متأكدة..
"
125	"اكد عاصم بإيماءة من رأسه ايجابا:- ايوه.. بيحبها و عايزها بس فى حاچة ف دماغه محدش فاهمها..
"
126	"هتفت زهرة بعزم:- انا مش هسيبه كده.. لازم اعرف ايه اللى ف دماغه ده..
"
127	"ابتسم عاصم هامسا فى مشاكسة و هو يرى زهرة عازمة على الدخول لغرفة ولدها:- امك حطتك ف دماغها!.. الله يكون ف عونك يا حازم يا ولدى..
"
128	"تطلعت زهرة اليه فى عتاب لينفجر ضاحكا و هى تطرق باب غرفة ماجد و تندفع للداخل و تغلق بابها و نظراتها لا تحيد عن ولدها الذى تمدد على فراشه فى سأم..
"
129	"جلست جواره فى هدوء و اخيرا همست:- ليه كده يا ماجد !؟.. انت رافض ليه ايمان.. ال..
"
130	"قاطعها ماجد معتدلا و هو يهتف فى لهجة تحمل نبرة شجن:- انا مش معترض على ايمان يا ماما.. ايمان متتعيبش.. بس زى ما قال لى مؤمن.. ايمان تستاهل سيد الرجالة.. و كان عنده حق.. ايمان تستاهل واحد كامل يا ماما.. مش عاجز بيوهم نفسه انه تمام عشان يقدر يكمل حياته..
"
131	"دمعت عينا زهرة فى إشفاق هاتفة:- انت ليه شايف نفسك كده !؟.. انت راجل و سيد الرجالة كمان.. و لو خيرتها انا متأكدة ان ايمان هتختارك انت..
"
132	"هتف ماجد:- ايمان لسه صغيرة و جميلة يا ماما.. و قدمها اكيد بعد دخول الجامعة فرص ارتباط كتيييير من رجالة افضل منى.. انا هكون معاها و أوصلها للراجل اللى تختاره و هعمل بوصية مؤمن.. لكن انى أكون انا الراجل ده.. مش هسمح انها تضيع حياتها مع واحد زيي..
"
133	"ربتت زهرة على كتفه فى حنو هامسة:- اعمل اللى يريحك يا ماجد.. بس انت بتيجى على نفسك جامد قووى.. و صدقنى.. ده مش هايبقى ساهل عليك و خاصة بعد ما قررت تدخل معاها الجامعة و هتبقى معاها طول الوقت تقريبا..
"
134	"هتف ماجد مؤكدا بإبتسامة :- لا هقدر.. متقلقيش انت بس يا ست الكل.. ادعيلى و كله هايبقى تمام
"
135	"هتفت زهرة و هى تنهض مغادرة غرفته:- ربنا يريح بالك يا حبيبى.. بس انت بلغتها بقرار الجامعة ده..!؟.
"
136	"نفى ماجد فى صمت.. فتنهدت زهرة و هى تخرج من الغرفة و ليس لها الا الدعاء حتى ترتاح تلك القلوب المنهكة التى اضناها النوح..
"
137	"تطلعت نعمة فى شيماء بنفاذ صبر ما ان رأتها عندما نزلت اليها صباحا كالمعتاد لتحضر طعام الافطار للرجال قبل رحيلهما لعملهما.. وضعت الفطار و تناوله الجميع فى جو صامت لم يكسره احدهم.. و اخيرا غادر الرجال لتندفع نعمة التى قاومت كتم ما يعتمل بداخلها حتى رحلا لتهتف فى نفاذ صبر حقيقى:- بت يا شوشو.. انت ايه اللى بينك و بين ناصر بالظبط!؟..
"
138	"انتفضت شيماء فى اضطراب و اخيرا أجابت فى محاولة لتصنع اللامبالاة:- مفيش ياما هيكون فيه ايه يعنى.!؟..
"
139	"اندفعت نعمة اليها ممسكة عضدها تهزها فى حنق بالغ:- بقولك ايه.. ما تخبيش عليا عشان انا تقريبا عارفة كل حاجة..
"
140	"هتفت شيماء فى ذعر:- عارفة ايه!؟..
"
141	"اكدت نعمة:- عارفة انك بتنامى ف أوضة و هو ف أوضة من اول جوازكم.. ايه بقى السبب !؟.. هو انتوا مغصوبين على بعض لاسمح الله.. ده هو اللى اتنفض و قال محدش هينجوزها غيرى.. و هو اللى اصر انه يسرع بالفرح حتى من قبل ما اخوه الله يرحمه ياخد خبر بالموضوع..و مشفتهوش يوم الفرح نفسه.. كان ماسك السما بأيده عشان تيجى اللحظة اللى هيشوفك فيها جنبه ع الكوشة..
"
142	"هتفت شيماء بفرحة غير متوقعة فى لحظة كهذه متسائلة:- صحيح ياما!؟..
"
143	"تعجبت نعمة مستفسرة:- ايه هو اللى صحيح !؟.
"
144	"هتفت شيماء:- صحيح انه كان ملهوف قوى عليا كده !؟..
"
145	"هتفت نعمة بغيظ:- شوفى البت اقولها ايه تسأل ف ايه !؟.. ايوه و الله العظيم.. ده حتى لما عرف انك رايحة الكوافير زعل و قال انا بحبها زى ما هى كده.. و قالى خليها تفضل فوق بعد ما ترجع من عنده متقعدش ف الكوشة قبل كتب الكتاب و الناس كلها تبحلق فيها..
"
146	"دمعت عينا شيماء فى سعادة.. اذن فهو يحبها بحق.. يغار عليها بجنون.. لم تكن رغبته تلك فى الزواج منها شفقة على حالها كما كانت تتصور او كما صورها لها.. و ذاك الاعتراف المحموم بحبها و الذى أكده مرارا فى هزيان مرضه لم يكن مجرد كلمات محموم بل كانت عين الحقيقة.. تلك الحقيقة التى ظل يداريها لسنوات طوال حتى عنها هى.. و ذاك الجفاف و تلك القسوة التى كانت تضج منها لم تكن الا ستارًا يدارى خلفه كل تلك المشاعر التى كان يدخرها لأجلها..
"
147	"وضحت الصورة كاملة امامها بكل تفاصيلها منذ كانوا أطفالا تتعلق بكفه فى ذهابها و ايابها و يكون هو سندها و ملاذها اذا ما تجرأ احدهم و ضايقها او حتى حاول.. كل ما تشتهيه كان يحضره لها من ماله الخاص و مصروفه الشخصى.. اجمل ما لديها من ثياب او ألعاب كان هو مصدرها.. كان يعلم ما تحب و ما تكره.. كان دوما هناك.. و كانت هى تلك الغافلة الحمقاء التى لم تدرك ذلك الا بعد فوات الاْوان.. فبعد قراءته لخطاب اخيه ما عاد قادرًا على النظر اليها حتى.. اضاعته..
"
148	"و اضاعت حبا بهذا العمق و تلك الروعة..
"
149	"شهقت فجأة فى وجع حقيقى لتنتفض نعمة فى جزع هاتفة:- شوشو.. مالك يا بت!؟..
"
150	"احتضنتها نعمة فى حنو و همست تربت على كتفها و هى تجذبها لتجلس على احدى الأرائك هامسة فى رفق:- فى ايه يا بت.. هتخبى على امك برضه !؟.. قوليلى فى ايه !؟..و باذن الله الحل عندى..
"
151	"اندفعت شيماء تقص عليها كل ما حدث من بعد صعودهما للشقة حتى أتت على ذكر الخطاب و ما فيه لتشهق نعمة ضاربة صدوها بباطن كفها فى لوعة و أخيرا طفرت الدموع من عينيها على ذكر الشهيد نادر و هتفت فى لوعة:- يا ضنايا يا بنى..
"
152	"الله يرحمه.. و يا وجع قلبى عليك يا ناصر.. دايما كده حظك قليل يا حبيبى..
"
153	"هتفت شيماء و هى تذرف دمعها:- مش قلت لك الدنيا ملخبطة..
"
154	"ساد الصمت قليلا و اخيرا مسحت نعمة دمعها فى عزم و نظرت لشيماء فى صرامة هاتفة:- قوليلى.. انت بتحبيه!؟..
"
155	"صمتت شيماء و نكست رأسها و لم تجب لتهتف نعمة فى اصرار:- ارفعى راسك كده و قوليها ف وشى.. بتحبى ناصر!؟..
"
156	"هتفت شيماء و هى تشهق باكية فى لوعة:- ايوه بحبه و كنت بحبه طول عمرى و انا مش دريانة.. بس خلاص معدش ينفع..
"
157	"هتفت نعمة مؤكدة:- مفيش الكلام ده.. كل حاجة تنفع و هاترجع احسن من الاول كمان.. سيبيلى انت الموضوع ده و اعملى اللى هقولك عليه بالحرف.. سمعانى!؟..و ابقى اطلعى جبيلى الجواب من مطرح ما هو مخبيه..
"
158	"اكدت شيماء هاتفة:- سمعاكى و هعمل اللى هتقوليلى عليه و مش هخالفه..
"
159	"جذبتها نعمة اليها و اخذت تعدد على مسامعها بعض من نصائحها التى يبدو ان لا هدف لها الا ان يقع ناصر المسكين فى الفخ.. و أى فخ !؟..
"
1	"تلمست موضع قدمها فى اضطراب و هى تدخل الى السراىّ حاملة بين كفيها صندوق كرتونى و تنحنحت فى تأدب متوقعة ان صوت ذَاك الاستئذان المتواضع قد يسمعه احد ما ليأذن لها بالدخول لكن ها قد ظلت لحظات تتطلع حولها فى توتر و لا احد هنا يكفيها شر الحيرة التى تملكتها.. و تساءلت فى نفسها هل فى الإمكان رؤيته قبل ان يذهب!؟..
"
2	"تمنت من صميم قلبها ان تراه و لو لمرة اخرى قبل ان يعود لعمله حيث معسكر تجنيد اخيها الغائب الذى اشتاقته كثيرا.. لقد جاد عليها الزمان بهدية قلما تحدث عندما وجدته امامها منذ يومين يلوز عنها و يقف بينها و بين ماهر اخيها كحائط صد عنها ما كانت تلاقيه منه.. افلا تطمع فى مزيد من كرم و عطف الزمن و تراه و تسمع صوته و لو مرة اخرى.. !؟.
"
3	"انتفضت حتى كادت تسقط ما تحمله عندما تناهى لمسامعها صوت زهرة تهبط الدرج مرحبة فى سعادة:- اهلًا.. ازيك يا ايمان.. عاملة ايه يا حبيبتى!؟..
"
4	"اقتربت زهرة فى مودة و قبلتها رابتة على كتفها فى حنو فدوما ما كانت تفرق بين تعاملها مع سمية و تعاملها مع ابنائها و خاصة مؤمن و ايمان كانت لهما معزة خاصة و هتفت فى ترحاب:- اتفضلى يا مونى و حطى اللى انت شيلاه ده..
"
5	"ده ايه يا حبيبتى!؟..
"
6	"نطقت ايمان اخيرا فى هدوء بعد ان استجمعت شتات نفسها:- ده
"
7	"شوية حاچات بعتاها امى لمؤمن.. يعنى لو مش هانتعب حضرة الظابط يوصلهاله..
"
8	"همت زهرة بالكلام الا ان صوتا ما من اعلى الدرج هتف فى ترحاب:- يا سلام.. من عنين حضرة الظابط..
"
9	"انتفضت ايمان عندما باغتها صوته الاجش الذى تعشق و المحمل برنين المرح و معطر بأثير الرجولة.. و لزمت الصمت غير قادرة على الرد حتى بكلمة شكر.. فى لحظة كان يقف امامها هى و امه التى هتفت فى سعادة:- فيك الخير يا ماجد..
"
10	"كانت ايمان تطأطئ رأسها خجلا.. على الرغم انها لم تكن ابدا من نوع الفتيات المطيعات المنطويات اللاتى تضطربن من مجرد حديث عابر او تحمر وجههن خجلا من مجرد اطراء فقد علمها مؤمن ان تصير رجلا و تتعامل كرجل حتى تحمى نفسها فى عدم وجوده و عدم جدوى وجود ماهر كأخ اكبر وجب عليه حمايتها.. لكن معه هو يتبخر كل ذلك فى ثوان و تصير أنثى بمشاعر و أحاسيس و رغبات و قلب أنثى..
"
11	"هتف ماجد عندما طال صمتها و ما زالت منكسة الرأس غائبة فى حالها المضطرب و غارقة حتى الثمالة فى خضم مشاعرها تجاهه:- ايه!؟.. مالك يا آنسة ايمان!؟.. شوفيها كده يا ماما تكون بتبكى زى ما كان بيحصل زمان اول ما تشوفنى!؟..
"
12	"انفجرت زهرة ضاحكة بينما رفعت ايمان رأسها حرجا هاتفة فى صوت متحشرج:- لاااه.. ابكى ايه!؟..
"
13	"هتف ماجد مؤكدا:- انا مش عارف كنتِ اول ما تشوفينى و انت صغيرة تبكى و تجرى على مؤمن و هو يفتكر انى ضربتك او زعقت لك.. اقوله اختك اللى بتتفتح ف البكا من غير ما حد يجى جنبها.. ايه مركبة ف عنيها حنفيات!؟..
"
14	"انفجرت زهرة من جديد فى الضحك و ابتسمت ايمان للذكرى فى سعادة.. بل سعادة طاغية فهو ما زال يذكر بعض من ذكريات طفولتها العزيزة على قلبها و التى تجترها لتهدهد املا يرتع بروحها فى ترقب..
"
15	"نهض ماجد مسرعا فى تعجل هاتفا:- طب انا كده اتاخرت و لازم امشى.. الطريق لسه طويل..
"
16	"و انحنى مقبلا زهرة التى لحقته بالدعاء هاتفة:- ام سعيد حطت لك الاكل اللى طلبته كله.. انت بتأكل الكتيبة كلها يا ماجد!؟..
"
17	"انفجر ضاحكا و هتف:- لا يا ماما.. ده يا دوب كام واحد من صحابى.. تلاقيهم شمين ريحة الأكل من هنا و صايمين لحد ما اروح لهم..
"
18	"انفجرت زهرة ضاحكة:- بالهنا و الشفا يا حبيبى..
"
19	"انحنى ماجد يتناول الصندوق الخاص بمؤمن من الطاولة المقابلة لإيمان متطلعا اليها متسائلا:- انت هتقعدى يا ايمان و لا ماشية !؟..
"
20	"نظرت لعمق عينيه و تبدلت كل خرائط العالم بمخيلتها و ما عاد هناك منطق و لا تعقل و ما عادت الأرض هي نفسها الأرض و ما ظلت السماء ذات السماء الا ان صوت زهرة جعلها تنتفض خارجة من مجال تأثيره و هى توجه كلامها اليها:- ما تخليكى معايا يا ايمان..
"
21	"تنحنت ايمان فى اضطراب هاتفة:- لااه معلش يا مرت خالى.. اصل امى لحالها و انا كمان عندى مذاكرة كَتير.. بالأذن..
"
22	"و ما ان همت بالاندفاع خارج السراىّ حتى هتف ماجد بأسمها يستوقفها:- طب استنى أوصلك معايا..
"
23	"هتفت مؤكدة:- مفيش داعى.. البيت جريب.. دوول خطوتين..
"
24	"اكد ماجد:- برضو هوصلك.. اتفضلى.. مش بتقولى عندك مذاكرة كتير.. و لا انت حابة تزوغى منها!؟ ده حتى مؤمن بيقول انك شاطرة..
"
25	"ابتسمت و دلفت للسيارة و اندفع هو الى الكرسى الامامى بجوار السائق..
"
26	"تطلعت اليه من موضعها يجلس شامخا كملك و هامت فيه و هو يضع كابه العسكرى المموه على رأسه كتاج.. و تنبهت ان السيارة توقفت اخيرا لتستيقظ من شرودها فيه و تترجل منها..
"
27	"ليهتف مودعا:- مع السلامة.. سلميلى على عمتى سمية..
"
28	"اومأت فى إيجاب دون ان تجيب حرفا و ما ان غابت سيارته عن ناظريها حتى انطلق لسانها خلفه مودعا.. مع السلامة..
"
29	"ذرع حمزة غرفته ذهابا وإيابا عدة مرات فى غضب و تحفز.. فها هو خطيبها الاحمق ذاك بإنتظارها فى بهو الفيلا ليذهب بها لحفل عيد ميلاد احدى صديقاتها كما سمع..
"
30	"ضرب باطن كفه بقبضة يده فى غيظ متسائلا.. كيف سمحت لها زوجة عمه بالذهاب رغم تأكيد عمه على عدم مغادرتها الفيلا فى عدم
"
31	"وجوده!؟..
"
32	"زفر فى حنق و هو يتذكر كلمات عمه له قبل سفره المفاجئ للقاهرة و الذى تمنى مصاحبته فيه الا انه تعلل بأمور الشركة التى يجب ان يظل احدهما لمتابعتها و أوصاه ساعتها بهدير مؤكدا انها ذات عقل متحرر و تصرفات جامحة لذا يخشى عليها كثيرا و ترك له حرية التصرف في غيابه كأنه هو او اخيها حازم.. فهو بن عمها على ايه حال و هى مسؤولة منه فى غياب كلاهما..
"
33	"انتفض فى تحفز غير قادر على الوقوف ساكنا و هو يرى ما لا يطيق و ان أمانة عمه التى وضعها بين كفيه تتسرب منهما دون تحرك منه..
"
34	"خرج من جناحه الملحق بالفيلا و ما ان تقدم لمدخلها حتى وجدها تركب السيارة مع خطيبها و ترحل..
"
35	"اندفع فى ثورة نحو سيارته و ركبها لتزمجر فى قوة و هو يجبرها لتنطلق خلف سيارتهما حيث تذهب و قد قرر انه لن يدع ابنة عمه المتهورة تلك مع خطيبها الاحمق ذاك و الذى لم يطقه منذ قابله للمرة الاولى..
"
36	"سار خلفهما مدة لا يستهان بها و دمه يغلى و هو يتخيل انها بجانبه فى السيارة وحيدة معه.. و اخيرا و على حين غرة وجدهما توقفا فتخطاهما بسيارته قليلا حتى استطاع ان يصفها و يندفع خلفهما حيث دلفا منذ قليل..
"
37	"جابت عيناه المكان المظلم الذى كانت مسيقاه الصاخبة تصم الأذان.. اخيرا و بعد جهد كبير استطاع تمييزها بين مجموعة من الشباب من الجنسين يجلسون متحلقين فى احد أركان المكان.. اتخذ مكانا لنفسه يستطيع ان يتابع تحركاتها به و جلس يود لو يذهب اليها لينتزعها من بينهم و يعيدها لبيت ابيها لكن هنا لا سلطة له عليها.. فسلطته كابن عم لها ليس لها مكانتها هنا و لا يُعترف بها كما هى هناك فى النجع..
"
38	"اضطربت الاضواء و اختلطت فيها الألوان و بدأت الموسيقى تزداد صخبا و فجأة و مع بريق احد الاضواء اختفت.. تطلع حيث كانت تجلس منذ قليل.. لكن لا احد يشغل مقعدها و لا يعلم اين تراها ذهبت..
"
39	"جال بناظريه فى ذعر هنا و هناك بين الجالسين لكنه لم يجدها و فجأة وقعت عيناه عليها حيث لم يبحث و لم يعتقد انه بحاجة للبحث لكنه كان مخطئا فها هى تتمايل فى ميوعة مع خطيبها الديوث ذاك فى قلب المكان و بين الكثيرين من امثالهما و الذين اسكرتهم الموسيقى.. حاول الولوج الى موضعها فلا قبل له لرؤيتها على هذا الوضع المخزى لكن لم يستطع التسلل اليها من شدة الزحام..
"
40	"اخيرا استطاع الوصول لمنطقة مرتفعة قليلا بجانب طوله الفاره مكناه من رؤيتها لازالت ترقص و لكن ليس مع خطيبها هذه المرة بل مع احمق مختلف.. و الأدهى من ذلك ان ذاك الحقير يحاول ان يتطاول عليها و يجبرها لتقترب منه.. لم يشعر بنفسه الا و هو يلقى بجسده وسط مجموعة الراقصين من موضعه ليجد نفسه و قد اضحى بالقرب منها و كل ما استطاع القيام به هو انتزاعها بعيدا و تسديد لكمة قوية لأنف ذاك الاحمق الذى كان يتحرش بها كانت من القوة ليصرخ ساقطا أرضا و يصرخ الجمع و يتفرق معظمه فى ذعر لما يحدث.. خرست الموسيقى و عم الصمت للحظات قطعها عمر خطيبها هاتفا:- فى ايه!؟.. انت ايه اللى جابك هنا!؟.. و ازاى تعمل فى أصحابنا كده.!؟..
"
41	"اندفع اليه حمزة فى ثورة أفقدته التمييز صارخا:- انت لسه شفت حاچة يا اللى محسوب ع الرچالة غلط!؟..
"
42	"و سدد عدة لكمات لوجه عمر جعله يترنح ليسقط غير قادر على الإتيان بحركة..
"
43	"تدخل حراس المكان لإنقاذ عمر من بين يدى حمزة قبل ان يقتله.. و بدأوا فى عراك حمزة الذى كال لهم ما استطاع من لكمات و ضربات كما تلقى بالمثل.. كانت هدير على ذاك الجانب الذى ألقى بها حمزة فيه تقف مشدوهة و لم تتزحزح قيد انملة.. و اخيرا صرخت فى ذعر ما ان بدأت فى استيعاب ما يحدث..
"
44	"لكن لم يعرها احدا إلتفافا و المعركة بين حمزة و مقاتليه على أشدها.. استطاع حمزة التغلب عليهم و فى خضم الاحداث و قبل ان يستفيق الجميع كان قد جذبها و اندفع خارجا تجاه عربته..
"
45	"فتح الباب الامامى لسيارته و دفعها للداخل كجوال من البطاطا و أغلق الباب فى عنف و دفع بنفسه خلف المقود و انطلق بها فى جنون..
"
46	"كانت هى تبكى فى حرقة و لا تصدق ما يحدث بينما كان حمزة يلتقط انفاسه فى تتابع ملقيا عليها نظرة يود لو يقتلها بها.. رفعت رأسها لتواجهه فى ثورة:- انت ايه اللى عملته ده!؟.. مين اللى جابك ورانا و خلاك تتصرف بالطريقة الهمجية دى و تبوظ عيد ميلاد صاحبتى!؟..
"
47	"هتف جازً على اسنانه يود لو يقبض على رقبتها مزهقا روحها:- ايه اللى عملته.. !؟. عِملت الواچب و اللى كان المفروض يعمله خطيبك اللى ملوش عازة دِه لو كان راچل صح..
"
48	"هتفت فى ثورة:- خطيبى مش ممكن يعمل اللى عملته لانه راجل متحضر.
"
49	"هتف فى ثورة مماثلة:- لو التحضر يا بت عمى هو انى اسيب خطيبتى مش بس ترجص وسط الخلج.. لااه و ترجص كمان مع راچل غيرى و يضايجها و اجف اتفرچ.. يبجى الحمد لله انى متخلف.. و متخلف جووى كمان و خلينالكم إنتوا التحضر.. جال تحضر جال.. دى جلة حيّا..
"
50	"هتف كلمته الاخيرة صارخا لترد بدورها صارخة:- انا مسمحلكش تقول...
"
51	"قاطعها هاتفا بحنق و صوته كهزيم الرعد وهو ينحرف لشارع جانبى:- انا اجول اللى انا عاوزه.. و الله لو كنتِ ف النچع لكان زمانك مدفونة و بيجروا عليكى الفاتحة..
"
52	"ارتعشت فى رعب و صمتت للحظات و اخيرا همست فى صوت مستكين النبرات:- انت بتعمل معايا كده ليه يا حمزة!؟.. ليه من ساعة ما جيت من البلد و انت بتحاول تضايفنى و تعكنن عليا.. !؟
"
53	"تطلع اليها فى تعجب و قد هدأت ثورته قليلا لمرأها بهذا الشكل هاتفا فى استنكار:- انا!؟.. انا عمرى ما حاولت اضايجك و لا اعكنن عليكِ.. عمرى ما كان جصدى ان دِه اللى يوصلك.. انا كل اللى عملته عشان خاطرك.. عشان خايف عليكِ.. عشان انت أمانة عمى و حازم اللى لازما اصونها و مفرطش فيها ابدا..
"
54	"شملهما الصمت للحظات ثم تنهد و هو يضرب على المقود فى عنف اجفلها و اخيرا همس بصوت هادئ النبرات على الرغم مما يعتمل بداخله:- بصى يا بت الناس.. من اللحظة دى انا مليش صالح بيكِ.. و عمرى ما هضايجك و لا اعكنن عليكِ زى ما بتجولى.. انا كنت فاكر انى بعمل كِده الصح و المفروض.. بعمل كل اللى بعمله عشان مصلحتك.. لكن طالما انتِ مش شايفة فاللى بعمله الا انه بيضايجك فانا هبعد كنى مش موچود.. هبعد برضك عشان خاطرك.. و يا رب ترتاحى.. انا يهمنى راحتك..
"
55	"مع اخر كلماته كانا قد وصلا للفيلا التى فتحت ابوابها على مصراعيها و ما ان توقفت السيارة امام بابها الداخلى حتى اندفعت منها خارجا لداخل الفيلا و نحيبها العال يصل مسامعه حتى اختفت تماما فتنهد فى ضيق و اندفع بدوره لداخل جناحه..
"
56	"انتظر طويلا و لم تظهر بعد و زفر في ضيق متعجبا من نفسه متسائلا لما هو ينتظرها من الأساس!؟.. هو لا يعرف سببا لكنه يتعلل بحاجة العمل لوجودها و ها هو ينتظرها ما يقرب من ساعة و لم تظهر بعد و ربما ينتظر النهار بطوله دون ظهورها.. هو متأكد انها ليست بالمكتب فهو قد سأل عليها هناك و أجابوه انها ليست موجودة بل اليوم هو ميعاد محاضراتها بالجامعة.. اندفع قادم الى هنا بلا تفكير رغبة في رؤيتها و اصطحابها لموقع المشروع معه فحمزة ليس هنا هذه المرة..
"
57	"أخيرا تنهد في راحة و هو يراها تخرج من باب الجامعة تضم أدواتها لصدرها و تتلفت باحثة عن وسيلة مواصلات تقلها لمقر الشركة بالتأكيد
"
58	"تقدم حتى توقفت السيارة مزمجرة بالقرب منها.. كادت ان تهتف بسباب لذاك الاحمق الذى كاد ان يدهسها بسيارته و لكن ما ان زالت زوبعة الغبار التي اثارها وقوفه الفجائي حتى تنبهت انه سيد العشماوي رب عملها
"
59	"و الذى هتف في امر:- اركبى..
"
60	"كظمت غيظها و لم تلتفت له و سارت فى طريقها مما دفعه للسير ببطء بالسيارة جوارها مكررا امره مما دفعها لتهتف بغيظ:- اركب فين!؟.
"
61	"هتف متعجبا:- اركبى العربية.. هيكون فين يعنى!؟..
"
62	"هتفت و هي تسير بلامبالاة:- سيد بيه.. اتفضل و انا هحصلك ع الشركة..
"
63	"هتف بغيظ:- بقولك اركبى.. انا رئيسك ف الشغل و بأمرك تركبى عشان مستعجل و عايزك ف شغل ضرورى..
"
64	"هتفت و قد ارتفعت نبرة صوتها بحنق:- بجولك ايه يا سيد بيه.. رئيسى ف الشغل ده هناك ف الشركة ابجى أتأمر زى ما تحب لكن هنا جدام الچامعة ملكش عندى حاچة.. و لو ممشيتش دلوجت.. و ربنا لألم عليك الخلج..
"
65	"صدمة اعتلت ملامح سيد من ردة فعلها التي لم يكن يتوقعها مطلقا و توقف بغتة بسيارته يحاول استيعاب ما فعلته به تلك المجنونة و ما هي الا لحظات حتى رأها تركب احدى سيارات الأجرة و تغادر مما دفعه ليضغط دواسة البنزين منطلقا بعربته في غضب هادر يتوعد تلك المتنمرة.
"
66	"ربتت زينة على كتف ابنتها الملقاة تنتحب على فراشها بقهر هاتفة:- خلاص يا هدير.. حصل خير..
"
67	"اهدى شوية.. هو حمزة كان عمل ايه يعنى!؟..
"
68	"انتفضت هدير هاتفة فى ثورة:- عمل ايه!؟.. قولى معملش ايه!؟.. يا مامى ده كسر النايت كلاب على راس اللى فيه.. ده همجى و متوحش و اخره يعيش مع الوحوش ف الغابة مش مع بنى أدمين..
"
69	"ابتسمت زينة رغما عنها و هتفت:- انا معرفش تفاصيل اللى حصل بس واضح كده ان عنده اللى يبرر اللى عمله.. حمزة راجل عاقل و مش ممكن يعمل اللى عمله الا لسبب قووى..
"
70	"صرخت هدير من جديد:- عاقل ايه بس!؟.. بقولك كان شبه الوحش مخلاش حد الا لما ضربه و كسر الدنيا.. حتى البودى جاردز بتوع المكان ضربهم.. تخيلى!؟.. ده مجنون رسمى.. لازم يروح يتعالج.. حتى عمر خطيبى مسلمش منه و فتح له دماغه..
"
71	"بجد مشفتش ف عقله.. !!
"
72	"انفجرت زينة ضاحكة على تعبيرات هدير ابنتها و هتفت:- ع العموم اهو الدنيا مقلوبة تحت.. انا لسه شايفة ظابط داخل الفيلا عشان الموضوع ده و اكيد طلبينه.. كويس ان حازم لسه واصل.. اهو يبقى معاه..
"
73	"هتفت هدير:- معاه فى ايه!؟.. يا ريت حازم يسبهم يحبسوه.. ده اخره و الله.. و لسه كمان انا لما أقول لبابا بس يرجع بالسلامة من كايرو.. ابتسمت زينة فى سخرية هاتفة:- بابا!؟.. ده زكريا هيديله نشان.. انتِ فاكرة ان باباكِ هيلوم حمزة على اللى عمله.. بالعكس ده هيهلل له.. و ربنا يستر بقى لما يعرف انى انا اللى وافقت على مرواحك العيد ميلاد ده!؟
"
74	"فغرت هدير فاها غير مصدقة:- بابا!؟.. . لا زكريا حبيبى مش ممكن يعمل كده.. اكيد هيديله كلمتين ف عضمه و اتشفى انا فيه شوية.. و بعدين فيها ايه يا ماما.. رحت عيد ميلاد صاحبتى و معايا خطيبى.. ايه اللى حصل يعنى.. و ايه جاب حمزة ده ورانا اصلا!؟.. لااا.. اكيد بابا هيأكد عليه ملوش دعوة بيا تانى و كفاية اللى عمله مع عمر..
"
75	"اكدت زينة:- و الله ما هيحصل.. الصعيدى اللى جوا زكريا هيطلع و يقف مع حمزة قلبا و قالبا و ابقى قولى ماما قالت..
"
76	"صمتت هدير و لم تعقب و اخذت تفكر فى كلام أمها و لديها احساس قووى بأنها على حق.. تركت أمها داخل غرفتها و تسللت خارجا تتطلع من الاعلى لذاك الضابط الذى يقف مع اخيها يتشاور معه فى امر حمزة الذى كان يقف جانبا شكله أشبه ببلطجية السينما قديما بجروح وجهه و قميصه الممزق.. و تذكرت انه فعل كل ذلك لأجلها.. ألم يخبرها بذلك و هو يصطحبها الى هنا فى سيارته!؟..
"
77	"انها هدير مدللة عائلتها و التى لا يُرفض لها طلب و التى يُفعل كل شئ لأجلها.. لماذا تشعر الان ان هذه
"
78	""" الفعلة لأجلك "".. و التى نطقها..
"
79	"تختلف عن اى "" لأجلك "" أخرى قُدمت لها فى حياتها.!؟..
"
80	"استمر هاتفها يدق فى صخب.. تطلعت للشاشة لترى انه هو.. بن عمتها المجنون.. و زوجها المزعوم.. هل حقا ستصبح زوجته بعد عشرة ايام من اليوم.. ارتعشت عندما تيقنت بتلك الحقيقة.. و تذكرت كلماته الماجنة وغمزة عينيه لها قبل ان يغادر مكتب ابيها منذ عدة ايام.. فتحولت ارتعاشاتها لانتفاضة قوية.. انتقاضة تحمل كل منتناقضات العالم بين طياتها..
"
81	"انتفاضة شوق مختلط بلهفة ممزوج برهبة معجونة بتوجس.. لازال ذاك الصراع ما بين رغبة قلبها به ورفض عقلها له يضنيها.. انه باسل حلم طفولتها وشبابها.. لكن فى لحظة ما.. شعرت ان ذاك الحلم لم يعد كاف لها.. تضاءل امام طموحها.. وغمز ولمز صديقاتها اللاتى كان لسان حالهن جميعا يقول.. انت وانظرى من انت على وشك الحصول على ليسانس الحقوق بتفوق.. وهو ذاك العابث الذى لم يستطع الحصول على مؤهل عال..
"
82	"اكتفى بمؤهله المتوسط.. بجانب عبثه الذى لم ينقطع.. فقد كان دائم السفر للقاهرة يغيب بالايام بحجة الأشغال التى يديرها للعائلة.. كانت تلك الأشغال لا يتجاوز قضاءها اكثر من يومين.. لكنه كان يغيب بالأسبوع كاملا..
"
83	"بالتأكيد كان يلهو كما يحلو له هناك.. لا يدخر وسعا فى إسعاد نفسه.. و يأتى اليها يدعى محبتها و يرغب فى الزواج بها.. لن تجيب على الهاتف ولو ظل الدهر كله يدق..
"
84	"هكذا كررت بينها وبين نفسها.. فسماع صوته الان و هى تفكر بما كان يفعله بالقاهرة خلف ظهرها يجعلها كالمجنونة تريد لو تفصل رقبته عن جسده..
"
85	"صمت الهاتف اخيرا.. فتنهدت بأرتياح.. ولكن ما هى الا لحظات حتى جاءها اشعار بوصول رسالة.. دق قلبها بصخب بين اضلوعها فما كان من الصعب ان تخمن انه صاحب الرسالة..
"
86	"فتحتها فى وجل وكأنها قنبلة على وشك الانفجار.. لتجدها منه كما توقعت.. كان نصها "" ردى على تليفونك يا استاذة بدل ما تلاجينى جدامك دلوجتى.. ""..
"
87	"قذفت بالهاتف على الفراش فى زعر.. لا.. انها لا تتحمل رؤيته الان.. وهى فى خضم كل تلك المشاعر و الخواطر التى تدميها.. ان مجرد تذكر محياه يفقدها ثباتها و رجاحة عقلها المعتادة.. و هذا ما لا.. ولن تسمح به ابدااا..
"
88	"رن الهاتف من جديد فأنتفضت.. و وضعت كفها على صدرها تهدئ ذاك الوجيب المتهور.. ألتقطت انفاسها
"
89	"تحاول ان تستعيد ثباتها قبل ان تجيب بلهجة خشنة:- نعم!؟
"
90	"اجاب باسل بلهجة مرحة:- نعم الله عليكى يا استاذة..
"
91	"اجابت فى تعال تحاول مدارة بسمة قفزت لشفتيها:- انا مشغولة لو سمحت.. قول اللى عندك وخلصنى.
"
92	"استمر فى مزاحه:- فى واحدة تكلم چوزها كده برضك!؟..
"
93	"استشاطت غضبا:- لو سمحت متقولش جوزها!؟..
"
94	"صمت لبرهة ثم اجاب بصوت جاد على غير العادة:- انا كنت فاكر ان كلمة خالى عاصم دى معناتها موافجتك.. !!؟..
"
95	"ارتبكت وتلعثمت:- ايوه.. ما هو..
"
96	"استطرد بحزم يحمل نبرة حنونة.. لا تعرف كيف جمعهما فى جملة واحدة :- ايه يا استاذة.. منتيش موافجة على چوازنا.. !!؟.. وماله.. حجكِ..
"
97	"قاطعته و هى ترى انحراف الحوار ليتخذ مسار لم يكن فى حسبانها:- يا واد عمتى.. انت بس مش فاهم..
"
98	"قاطعها هو بدوره بنبرة متعبة كانت للمرة الأولى تسمعها منه بهذا الشكل الذى أدمى قلبها بشكل لم تتوقعه:-لاااه انى فاهم.. فاهم كل حاچة.. و اللى انى فاهمه دلوجت حاچة واحدة بس.. انا اللى بخيرك تانى يا بت خالى.. انتِ عيزانى ولا لاه!؟.. جوليها.. ومتخافيش من اى حد.. انى اللى هتحمل الليلة كلها لحالى و لو كان ده جَبل ما نكتبوا الكتاب بدجيجة واحدة.. بس عرفينى.. وملكيش انتِ صالح بأى حاچة.. انى مرضهلكيش تجضى حياتكِ مع حد مش ريداه..
"
99	"سلام عليكم يا بت خالى.. ووعد منى مش هضايجك تانى لا بمكالمة ولا برسالة... انى مسافر اخلص مصالح للعيلة و راچع جَبل كتب الكتاب بيومين.. يومها وانا راچع عايز اعرف ردّك عشان ألحج اتصرف.. سلام.. ومنتظر ردّك مهما كان..
"
100	"قطع الاتصال بينهما لتظل ممسكة بالهاتف بكفها كالمشدوهة لا تعرف ما الذى دفعه ليقول كل ما قاله.. هل يستشعر رفضها له بهذه القوة.. لكنها لا ترفضه..
"
101	"جاءها ذاك الهاتف الداخلى مؤنباً.. لكنك لا تقبليه ايضا..
"
102	"انتِ دوما فى منطقة وسطى.. ما بين الجنة والنار..
"
103	"لا انتِ قادرة على الانصياع لقلبكِ.. او حتى تغليب صوت عقلكِ..
"
104	"و هو !!؟؟.. ما ذنبه!؟؟.. وانت الحائرة ما بين بين..
"
105	"اجابت فى نفاذ صبر تقول لنفسها:- انه لم يساعدنى فى حربى.. لم يعطينى الأسباب التى تجعلنى أصارع لاجله.. لم يخبرنى يوما انه يحبنى فيستميل جانب قلبى.. و دوما يسخر من طموحى و يلقبنى بالاستاذة ساخراً من لدغتى التى لا حيلة لى فيها..
"
106	"هتف فيها من جديد هاتفها الداخلى بنفاذ صبر:-لا.. لقد فعل.. هتف بها و أعلنها امام الجميع انه يريدك.. ماذا تريدين إثبات اكثر من هذا!؟.. انظرى الان.. ها قد ألقى الكرة بملعبك و وضع الاختيار رهن اشارتكِ.. عليكِ انتِ ان تختارى.. ما بين جنته أو ناره... عشرة ايام فارقة هى كل ما تبقى لكِ.. لتحكمى ذاك الصراع و للأبد..
"
1	"اندفعت سهام لداخل السراىّ تلقى بناظريها ذات اليمين و ذات اليسار لعلها تجد زهرة جالسة بأحد القاعات
"
2	"و بالفعل و جدتها في تلك القاعة التي تعتبر القاعة المفضلة لأمها الحاجة فضيلة و التي تعلم انها لا تغادر حجرتها مطلقا فقررت المرور عليها قبل رحيلها ..
"
3	"توجهت سهام هاتفة بالسلام في إتجاه جلوس زهرة التي انتقضت مرحبة بها في حبور هاتفة :- اهلًا يا سهام .. وحشتينى .. بقالك قد ايه معدتيش علينا .. !؟..
"
4	"هتفت سهام :- معلش .. حجك علىّ أنى عارفة انى مجصرة ف حجك و حج امى .. بس اعمل ايه .. تسنيم و تسبيح كانوا ف امتحانات و رايحين جايين على كلياتهم و انى اللى شايلة الدار كلها لحالى .. اهاا هانت ..
"
5	"ابتسمت زهرة مؤكدة :- ياللاه خليهم يخلصوا على خير عشان نفسنا نفرح بتسنيم و مهران بقى .. دراسة الطب طويلة و هي أصرت انها تخلص الأول عشان دراستها صعبة .. و ادينا مستنيين .. مستعجلين الفرح بقى ..
"
6	"اكدت سهام :- و مين سمعك ..بجالنا كَتير مفرحناش ..
"
7	"دخلت سندس في تلك اللحظة قادمة من الخارج و توجهت حيث سمعت أصوات حديث عمتها و أمها ..
"
8	"ألقت السلام في مودة و جلست لتستطرد سهام حديثها :- و على سيرة الفرح .. انى مجلتلكيش صح  عن باسل .. !؟
"
9	"هتفت زهرة :- قلتى ايه ..!؟..انت مقلتيش حاجة عن باسل .. خير !؟..
"
10	"تنبهت سندس عند ذكر اسم باسل و اشرأبت كل حواسها على الرغم من محاولتها المستميتة إخفاء ذلك بكل براعة بينما تنبهت أمها لأنتقاضة ابنتها الغير ملحوظة عندما تناهى اسم بن عمتها الى مسامعها ..
"
11	"أخرجت سهام كل منهما من خواطرها هاتفة في سعادة :- مش احنا بنفكر نخطب له .. كفياه كِده .. دِه اللى اصغر منيه عِنديهم دلوجت عيل و اتنين ..
"
12	"ابتسمت زهرة في فرحة :- ألف مبروك .. و مين سعيدة الحظ ..!؟..
"
13	"كانت سندس تجلس كتمثال شمعى لا حراك و لا روح فيه .. تستمع لحديث عمتها و أمها بقلب تعدت ضرباته الحد الطبيعى و عيونها شاخصة لشئ ما هناك في الأفق البعيد مجهول الهوية ..
"
14	"أجابت سهام مفتخرة :- العروسة اللى عليها العين و النية تبجى نوال بت سعد التهامى ..ناس محترمين و بتهم ادب و چمال .. هنعوز ايه اكتر من كِده ..!؟..
"
15	"ابتسمت زهرة بدبلوماسية :- ربنا يتمم له على خير .. باسل يستاهل كل خير..
"
16	"رفعت سهام كفيها في تضرع هاتفة بقلب ام :- يااارب ..
"
17	"و ألتفتت أخيرا لسندس اللاهية في شرودها هاتفة :- و عجبال الجمر بتاعنا عن جريب باذن الله و يبجى الفرح فرحين ..
"
18	"هتفت زهرة مازحة :- و نسيتى تسنيم و مهران ..!؟
"
19	"قهقهت سهام :- يبجوا تلاتة .. ربنا يكتر أفراحنا يا رب ..
"
20	"هتفت سندس خارجة أخيرا عن صمتها مؤكدة :- هايحصل يا عمتى ..انا فعلا جالى عريس النهاردة .. وكيل نيابة و من عيلة كويسة ..
"
21	"هتفت سهام في سعادة :- الله اكبر .. امال ايه لازما ياجيكى جاضى .. انت اجل منيها يا بت اخوى ..ربنا يتمم لك على خير يا عيون عمتك ..
"
22	"ابتسمت سندس بألية بينما نهضت سهام تستأذن هاتفة :- اجوم انى بجى اطلع أطل على امى لحسن اتوحشتها .. و ابجى انزل نجعد مع بعض شوية لحد ما ياجى عاصم و اسلم عليه .. بجالى بدرى ما شفتوش..
"
23	"صعدت سهام الدرج في تؤدة و ما ان غابت في طريقها لحجرة أمها حتى نهضت زهرة لتجلس بجوار ابنتها وتوجهت أنظارها لملامح وجهها الشاحب و همست و هي تربت على كتفها في حنو :- اللى قلتيه لعمتك ده صح و لا ..!؟
"
24	"اكدت سندس بإيماءة من رأسها :- ايوه يا ماما صح .. هي الحاجات دى فيها كدب برضة ..!!..
"
25	"همست زهرة :- انا افتكرت انك ..
"
26	"و قطعت استرسال حديثها و لم تكمله خوفا من غضب ابنتها لكرامتها كالعادة فهى تدرك تماما مدى اعتزاز ابنتها بكبريائها كما تعلم كأم مدى عشق ابنتها لباسل بن عمتها ذاك العشق المدفون بين طيات روحها لا يدركه الا ام تعلم تماما ما يجول بسريرة فلذة كبدها ..
"
27	"همست زهرة متسائلة :- انتِ تعرفيه يا سندس .!؟.
"
28	"اكدت سندس في هدوء :- شفته مرتين و انا ف المحكمة ..يعرف الأستاذ موافى المحامى اللى بدرب عنده .. و النهاردة لقيت الأستاذ موافى بيستأذنى يديله نمرة تليفون بابا عشان عايز يجى يطلب ايدى ..
"
29	"ابتسمت زهرة في محبة و هي تعيد الربت على كتف ابنتها :- ألف مبروك يا سندس .. بس هو شاب كويس يعنى..!؟..
"
30	"اومأت سندس بإبتسامة ألية :- اه يا ماما .. الأستاذ موافى بيشكر فيه و في عيلته جداا .. شوفى بابا هيقول لك ايه.. اديله التليفون و لا لأ .. !؟..
"
31	"اكدت زهرة :- اكيد يا حبيبتى .. هقول لبابا و ربنا يقدم اللى فيه الخير..
"
32	"رسمت سندس تلك الابتسامة المصطنعة على شفتيها من جديد و استأذنت في هدوء و صعدت الدرج لحجرتها و ما ان دلفت للداخل ووقفت امام مرآتها حتى أجهشت فى البكاء و هي تضم جسدها بذراعيها تشعر بخواء رهيب يكتنف روحها و يسرى داخل صدرها حيث ذاك القلب الذى ينبض في انتظام معلنا انها لاتزل على قيد الحياة رغم عدم شعورها بذلك ..
"
33	"تستشعر الأن أنين ذاك الفؤاد العصى الدمع و الذى أضناه عشقا ما عاد في متناول يده .. عشقا بعيد المنال ..
"
34	"صدح صوت اذان الفجر عاليا بذاك الصوت الرخيم العذب و الذى ملأ جنبات المعسكر و تسلل الى اذان النيام في سلاسة و رقة جعلت البعض منهم ينتفض مجيبا ندائه .. الصلاة خير من النوم ..
"
35	"هتف منير في ماجد صارخا و هو يضع الوسادة على رأسه في غيظ محاولا النوم :- يا بنى روح قول لقريبك ده عايزين ننام حرام عليه احنا بنشقى طول النهار ..
"
36	"انفجر ماجد ضاحكا :- ماله مؤمن !؟. عشان بيأذن الفجر كل يوم هتحطه ف دماغك ..
"
37	"نهض ماجد في تكاسل يلتقط المنشفة الخاصة به من على طرف فراشه هاتفا في منير زميل الغرفة :- قوم يا حضرة الظابط بلاش كسل .. وحد ربك و صلى الفجر هي أصلا كلها نص ساعة و هننزل للفطار و طابور اللياقة ..
"
38	"انتفض منير في غيظ :- طب ما تسبونى انام النص ساعة دى يا أوغاد.. منكم لله ..
"
39	"قال كلمته الأخيرة و هو يرفع كفيه داعيا علي ماجد و مؤمن ..
"
40	"جذب ماجد وسادته و ألقى بها في اتجاه منير الذى ألتقطها محتضنا إياها في سعادة هاتفا :- تعالى يا غالية عايزين يفرقونا عن بعض ..
"
41	"و عاد للنوم من جديد مصحوبا بقهقهات ماجد الذى توجه ليتوضأ ليلحق بصلاة الفجر خلف  مؤمن بن عمته سمية  و الذى تفاجئ انه يخدم في نفس وحدته التي تم تعيينه بها ..
"
42	"تعالت الزغاريد في بيت التهامية معلنة عن فرحة صادحة داخل جدرانه
"
43	"كانت القاعة الكبيرة تضم الجميع من العائلتين ..عاصم و زهرة و سهام و حسام و أبنائهما و العروسان مهران و تسنيم و هما يتوسطان القاعة متجاوران و امامها علبة مخملية بها خاتمين زواج ..
"
44	"تناول مهران خاتمه الفضى في سعادة و ارتداه في بنصره الأيمن و كذلك فعلت تسنيم التي كانت تذوب خجلا و حياءً و قد رفضت بشكل قاطع ان يقوم هو بمساعدتها على ارتدائه و احترم هو رغبتها بل أسعده ذلك و هو يمنى نفسه انه يوم ما سيكون الرجل الأول الذى يلمس تلك الكف البضة و يحتويها بين كفيه في سعادة لأنها أصبحت حلاله هو..
"
45	"تعالت الزغاريد مرة أخرى و هتف عاصم موجها حديثه لحسام :- الف مبروك يابو باسل .. عجبال تسبيح ..
"
46	"هتف حسام في سعادة :- في حياتك يا عاصم .. و نشوف ولاد ولادهم يا رب ..
"
47	"ابتسم عاصم هاتفا :- بجولك ايه .. احنا مش عايزين نطولوا ع العيال دى.. كفاياهم كِده ..
"
48	"استفسر حسام :- جصدك ايه يابو مهران ..!؟..
"
49	"هتف عاصم و تنبه له الجميع :- انى كان نفسى ابنى لهم دور تانى ف السرايا يبجى ليهم لحالهم بس اساسات السرايا متستحملش دور چديد .. فجلت نفتح أوضة الحاچ مهران الله يرحمه ع الأوضة اللى جارها و يبجى چناح كبير للعرسان جلتوا ايه ..!؟..
"
50	"اطرقت تسنيم رأسها في حياء بينما تهللت أسارير مهران و هتف في تهور غير معتاد منه :- مفيش احسن من كِده .. لسه هنستنوا دور كامل يتبنى و يخلص..
"
51	"انفجر الجميع ضاحكين و هتف عاصم مشاكسا ولده :- مستعچل جووى يا شيخ مهران .. و ماله حجك .. ما انت صبرت كَتير على بال ما العروسة خلصت كليتها .. ربنا يجمعكم على خير ..
"
52	"أمن الجميع خلفه و قد قرروا العمل في تجهيز جناح العروسين فورا و تحديد ميعاد عقد القران و الزفاف ما ان يتم الإنتهاء من اعداده ..
"
53	"هتفت نعمة و هى تضع الاطباق على المائدة منادية :- ياللاه يا ناصر الاكل انحط ع السفرة و ابوك قعد كمان اهو.
"
54	"خرج ناصر من حجرته بإتجاه الطاولة ليجلس فى تؤدة و ما ان رأى أطباق القلقاس موضوعة عليها حتى هتف فى سعادة كانت نادرا ما تظهر على ذاك المحيا العابس :- ايه ده !!.. قلقاس .. و الله و فاتتك الأكلة الجامدة دى يا نادر ..
"
55	"هتفت نعمة متحسرة :- اه و الله .. ربنا يردك يابنى بالسلامة ..
"
56	"هتفت شيماء و هى تضع الأرغفة الطازجة على المائدة بدورها :- بإذن الله يا خالتى و نعمل له كل اللى يحبه مش القلقاس بس ..
"
57	"بدأ ناصر يتناول طبق القلقاس أمامه فى شراهة و استمتاع ليهتف جزلا :- تسلم ايدك يا ست الكل ..
"
58	"لتهتف نعمة بدورها مبتسمة :- دى عمايل شيماء .. لقتنى تعبانة قالت لى ارتاحى و انا هعمله بدالك ..
"
59	"تغيرت نبرة ناصر للنقيض هاتفا :- ما انا بقول برضة انه صايص شوية و ناقصه ملح و السلق بتاعه باهت كِده و ملوش لون ..
"
60	"جلست كل من نعمة و شيماء للمائدة وقد انتهين من وضع كل الاطباق على الطاولة اخيرا لتهتف نعمة مؤنبة :- لا ملكش حق يا ناصر .. ده احلى من اللى بعمله .. طبيخ البنات سكر نبات .. هتفت بجملتها الاخيرة و هى تربت على كتف شيماء مشجعة بينما هتف خالها خميس مؤيدا :- و الله زى السكر بجد .. تسلم ايدك يا شوشو ..
"
61	"هتف ناصر حانقا و هو ينهض مغادرا الطاولة :- خليكم كده دلعوا فيها لحد ما تأكلنا البرسيم على انه ملوخية و احنا نقولها ايه الجمال ده تسلم ايدك .
"
62	"هتفت نعمة متعجبة :- طب انت رايح فين !؟.. ده انت مكلتش ..
"
63	"هتف نزقا و هو يتوجه لغرفته :-هاكل ايه !؟.. مش لما يبقى فى حاجة عدلة تتاكل ..
"
64	"أغلق باب غرفته لتهتف نعمة بدورها و هى تتذوق القلقاس مؤكدة :- و النبى زى العسل اهو ..
"
65	"و ربتت على كتف شيماء التى ظلت صامتة رغم ما بدى على ملامحها من كدر مستطردة :- ده بيغيظك يا بت .. كلى كلى .. و لا يهمك ..
"
66	"ادعت شيماء الأكل و لكنها بدورها لم تمسه و نهضت لغرفتها تحاول الحصول على قدر من النوم لكن رأسها ضج بالكثير من الافكار و اصابها الصداع لتنهض فى هدوء متوجهة للمطبخ لتصنع لها كوبا من الشاى لعله يساعد على تهدئه ذاك الالم الذى يضرب رأسها ..ما ان همت بدخول المطبخ حتى رأته يسبقها اليه و قد وقف فى منتصفه تماما يرفع أغطية الحلل و القدور باحثا عن شئ ما..
"
67	"فتح المبرد و اخذ يعبث بداخله حتى اخرج احدى الحلل و رفع غطائها و تناول احدى الملاعق و بدأ فى إلتهام محتواها و الذى لم يكن الا القلقاس الذى كان قد كرهه منذ ساعات و نَفَر من تناوله .. ابتسمت رغما عنها و هى تراه يلتهمه بذاك الاستمتاع متلذذا بكل ملعقة ..
"
68	"همت بالعودة حيث أتت لحجرتها و تركه لوليمته لكنها أطاعت ذاك الصوت الداخلى الذى ارتفع دافعا إياها لدخول المطبخ و رؤيته متلبسا بتذوق قلقاسها الذى لم يلق اعجابه .. لابد و ان تستعيد بعض من كبريائها المهدر و بالفعل اندفعت داخل المطبخ متصنعة الدهشة لرؤيته ..
"
69	"توقف عن تناول احدى الملاعق التى كانت فى سبيلها لفمه و هى تنظر اليه فى تشفى ليهتف هو محاولا اختلاق الاعذار :- ايه ..!؟..جعان ..
"
70	"هتفت هى لتغيظه :- طب ما اعمل لك اكل تانى غير القلقاس اللى معجبكش.
"
71	"هتف بدوره :- لا خلاص .. انا شبعت اصلا ..
"
72	"نظرت الى داخل القدر هاتفة
"
73	"بسخرية :- لازم طبعا تشبع .. الحلة خلصت .
"
74	"هتف بدوره مبررا  :- الجوع كافر .. و انا مبعرفش اعمل اكل لنفسى .. و مش هصحى امى دلوقتى !!
"
75	"اكدت متفهمة بإيماءة من رأسها و على شفتيها ابتسامة تحاول وأدها :- اه .. مفهوم طبعا.. تحب اعمل لك شاى!؟.. انا اصلا مصدعة و كنت جاية اعمل لى كباية شاى ..
"
76	"اكد بإيماءة من رأسه :- اه يا ريت ..
"
77	"اخذت جانبا من امام باب المطبخ ليغادره هو متوجها للردهة ينتظر منها كوب الشاى ..
"
78	"خرجت بعد لحظات و بيدها الصينية عليها الكوبين لتجده أَت من اتجاه حجرته يحمل بيده شئ ما لم تتبينه وضعت الصينية على الطاولة ليهتف بها قبل ان ترحل بكوبها :- هاتيلى كباية مية قبل ما تروحى ..
"
79	"دخلت المطبخ من جديد و عادت حاملة كوب الماء .. شرب و عادت به للمطبخ لتجده قد تناول كوبه و غادر لحجرته مدت كفها تتناول كوبها لتجد حبة من مسكّن ما للصداع موضوعة على الصينية بجوار كوبها .. امسكت بالحبة فى تعجب و تساءلت :- هل هو من وضعها بجوار كوبها لأجلها!؟..
"
80	"كانت بادرة تشبه الحنان .. او ربما احساس بالذنب  قد اعتراه نتيجة سخريته من طبيخها .. ربما .. همست متشككة .. تناولت الحبة فى هدوء و اخذت كوب الشاى و دخلت حجرتها ليخرج هو بعدها بلحظات ناظرا على الصينية الفارغة .. ليتنهد فى راحة و قد تأكد انها تناولت حبة الدواء و عاد ادراجه الى حجرته من جديد ..
"
81	"دخلت سهام الى غرفتها بعد استدعاء حسام لها لتنفض يدها مما كانت تقوم به لتهرع اليه متسائلة فى لهفة ما ان دخلت الغرفة :- خير يابو باسل .. ايه فى!؟..
"
82	"همس حسام امرا إياها :- اجفلى الباب و تعالى عايزك ضرورى ف موضوع مهم ..
"
83	"اندفعت سهام تغلق الباب و تعود لتجلس جواره فى لهفة و فضول لسماع ما عنده من اخبار ..
"
84	"تنبه فجأة ليسألها :- هو باسل رچع من الارض الچبلية و لا لساته هناك ..!؟
"
85	"اكدت بإيماءة من رأسها :- لساته هناك يا حسام ما انت عارف دِه ميعاد الرية ف ارض اخوك الله يرحمه و باسل هو اللى متوليها ..
"
86	"تنهد حسام عندما تذكر نبيل رحمه الله و تلك الحادثة التى اودت بحياته منذ ما يقارب الثلاث سنوات فى الخارج .. كانت صدمة العمر بالنسبة له اولا ابيه الحاج قدرى ثم بعدها نبيل فى ذلك الحادث المشؤوم .. ان ارضه هى كل ما تبقى من رائحته .. فلم ينجب من ندى اخت زهرة لا ولدا و لا بنتا يرث تلك الارض التى عاد جزء منها طبقا للشرع لندى و التى ما عادت لمصر منذ غادرتها مع أخيه بعد زواجهما مباشرة ..
"
87	"هتفت سهام تخرجه من شروده :- هى ندى مرت اخوك مش ناوية ترچع مصر تانى ..!؟..
"
88	"تنهد بشجن :- و الله ما عارف .. بس مرة سمعت عاصم بيچول انها ناوية ترچع لانها زهجت من الغربة لحالها بعد نبيل الله يرحمه .. و كمان هنا ما بيچلهاش الا اختها .. أمها و ابوها الله يرحمهم..اهى تاچى تشوف مصالحها وورثها من نبيل اهو جاعد لها بحج ربنا ..
"
89	"ثم استطرد متنهداً بضيق :- هو ايه اللى چاب السيرة دى دلوجت .. !؟.. لا حول و لا قوة الا بالله.. نسيت انى كنت عايزك ف ايه .. لا اله الا الله..
"
90	"هتفت سهام تذكره :- جلت ان فى موضوع مهم عايز تجولى عليه ..
"
91	"هتف متذكرًا فى لهفة :- إيوه صح .. بصى يا ستى.. بتك جالها عريس ..
"
92	"هتفت سهام فى بلاهة :- بتى مين !؟.. تسنيم ..!؟
"
93	"هتف حسام بدوره مستنكرا :- تسنيم ايه !؟.. ما مهران واد خالها خطبها و هى السنة دى تخلص كليتها و نكتبوا الكتاب .. و النچع كله عارف كِده ..
"
94	"بكلمك على تسبيح ..
"
95	"انتفضت سهام فى فرحة :- و النبى صحيح .. تسبيح چالها عريس ..!
"
96	"هتف حسام فى ضيق :- اه چالها .. و ميجلهاش ليه !؟.. مش بت .. و ست البنات كمان ..
"
97	"هتفت سهام مستفسرة و كأنها لم تسمع حديثه السابق :- مين العريس يا حسام!؟.. نعرفه ..!؟
"
98	"اكد حسام :- إيوه تعرفيه .. حمزة ..
"
99	"هتفت سهام مستفسرة :- حمزة واد سليم.. !؟..
"
100	"هز حسام رأسه بالإيجاب :- ايوه هو .. هو انت تعرفى كام واحد اسميه حمزة .. هو بعينه .. چانى هو و ابوه و طلب يدها من ساعة و انى جلت له هرد عليه ف اجرب وجت ..
"
101	"هتفت سهام فى سعادة :- حمزة ما يتعيبش .. راچل چدع و اخلاجه يشهد لها الكل و باشمهندس كد الدنيا ..
"
102	"هتف حسام :- انى ميهمنيش كل دِه ..انى اللى يهمنى ان بتى تبجى ريداه .. و هترتاح معاه ..
"
103	"هتفت سهام فى ضيق :- و هى ترفضه ليه ..!؟ دِه يعتبر واد عمها و تربية يدنا هنعوزوا ايه تانى .. دِه يبجى بطر عاد.. و خصوصى للى ف ظروفها ..
"
104	"انتفض حسام هاتفا فى غضب هادر :- بتى مهياش معيوبة عشان نجول اهو عريس و ما صدجنا چالها.. بتى تجعد هانم و تختار سيد الرچالة ..
"
105	"طأطأت سهام رأسها و بدأت فى البكاء فى صمت .. انتبه لبكائها عندما طال الصمت بينهما دون ان تقطعه هى بحديثها ليهتف فى ضيق :- بتبكى ليه دلوجت ..!؟..
"
106	"هتفت بصوت متحشرج :- انت فاكر انه هين علىّ انى اجول اللى جلته .. بس دى الحجيجة يابوباسل
"
107	"بتك فرصتها ف چوازة زينة هتجل بسبب رچلها و انت عارف كِده وواعى له كيف ما انى وعياله..
"
108	"و تنهدت فى حزن مستطردة :- انى كل اللى طلباه من ربنا انه يبعت لها بن الحلال اللى يصونها و يراعيها .. و حمزة بن حلال و على كد يدنا ..
"
109	"هتف حسام منهيا الحوار :- ربنا يجدم اللى فيه الخير .. انتِ بس فتحيها ف الموضوع .. و اللى يريحها هنعمله اى كان هو ايه ..
"
110	"اومأت سهام برأسها توافقه الرأى .. و لم يكن يدرى كلاهما انه ليس هناك من داعٍ  لمفاتحة صاحبة الشأن فى الموضوع لأنها سمعته و هى تهم بالطرق على باب حجرة أبويها منذ دقائق .. و...
"
111	"الأدهى انها لم تسمع الا ذاك الجزء الاخير من الحوار الذى يصف عجزها و دوره فى تقليص فرص زواجها .. صرفت النظر عن تلك الطرقات التى كانت تهم بها على باب الحجرة  و اندفعت للأعلى حيث حجرتها المشتركة مع تسنيم و التى كانت لحسن الحظ ليست فيها لتجلس على طرف فراشها تفكر فيما سمعت..
"
112	"ان حمزة شاب طيب و على خلق .. جدى بعض الشئ و لا يتميز بالحلم فى بعض الأمور لكنه مهندس ناجح و اخلاقه لا غبار عليها .. انها لا تحبه .. هى تعلم ذلك جيدا .. لكن منذ متى الحب لأمثالها .. انها تلك الناقصة المعيوبة .. لن يكون الحب ابدا لها .. اذن فهو زواج العقل لا محالة .. و ان كان لابد منه .. فحمزة هو الاصلح بكل تأكيد .. فأمها تعامله كمن جاء بعد كل تلك السنين ليصلح غلطته .. حسنا .. لابأس فليصلحها .. و انا لن اعترض .. فرفاهية الرفض ليست متاحة على اى حال ..
"
113	"أنهت حوارها الداخلى مع نفسها و على الرغم من اقتناعها بكل حرف فيه الا ان هناك جزء ما داخل روحها الجريحة التى كانت و لازالت تدارى جراحها بالإبتسامة و الضحكات الرنانة يئن موجوعا فى صمت و يأبى الإزعان لذاك المنطق العقلى البحت و يحاول ان يطفو فوق امواج التعقل و المنطق لكن لا فائدة فقد غمرته تلك الأمواج تماما لتخرس صوته و تنهض هى لتجفف دمعها و قد قررت ان توافق على تلك الخطبة لعل و عسى تجد فى حمزة ضالة قلبها المنشودة ..
"
114	"اندفع حامد لداخل غرفته المشتركة مع أخيه مما جعل حمزة يجفل فى غيظ و يكاد يسكب كوب الشاى الذى كان يرتشف منه فى لحظتها و نظر بغيظ لحامد الذى هتف فى غيظ بدوره :- انت برضك رحت طلبت يد تسبيح بت عمتك ..!؟..
"
115	"هتف حمزة بهدوء :- ايوه .. ايه فيها!؟.. يعنى ما انت عارف انى هطلب يدها من زمن .. ايه الچديد !؟.
"
116	"هتف حامد معاتبا :- متعرفش برضك!؟.. ما احنا اتكلمنا فيه كَتير الموال دِه..
"
117	"رد حمزة فى نفس الهدوء :- طب لما اتكلمنا فيه يبجى عارف رأيي .. ليه متفاچئ كِده ..!؟..
"
118	"هتف حامد :- لانى كنت فاكرك هتفكر تانى و تتأكد انك بتظلم نفسك و بتظلمها معاك يا حمزة..
"
119	"هتف حمزة محتدا للمرة الاولى منذ بدء الحوار :- بظلم نفسى و بظلمها!!..ليه بتجول كِده يا حامد ..!؟.
"
120	"هتف حامد :- عشان عارف ان مش تسبيح هى اللى ترضى جلبك و عجلك يا حمزة ..
"
121	"هتف حمزة معترضا الا ان حامد قاطعه هاتفا :- تسبيح عروسة زينة يا حمزة لكن مش ليك .. و كفاية تحمل نفسك ذنب مش بتاعك ..
"
122	"هتف حمزة صارخا و كأن أخيه بدأ فى الضغط على موضع ضعفه دون ان يدرى و يكشف عن سره الدفين دون ان يدرك انه يعبث بجرح مفتوح منذ زمن طويل و لم يندمل بعد :- انت جصدك ايه !؟. ذنب ايه اللى بتتكلم عنِه دِه ..!؟..
"
123	"هتف حامد صارخا :- انت عارف و انى عارف بنتكلم عن ايه !؟.. موضوع حادثة رچلها .. انت مليكش ذنب فيه ليه عايز تشيل ذنبها لحد دلوجت ..!؟..
"
124	"صرخ حمزة بثورة و كأن احدهم قد نزع عنه ما كان يستتر به طوال سنوات عمره الماضية من قناع ثبات و جمود :- حاااامد .. انت بتجول ايه!؟.دى حاچة عدى عليها زمن و ملهاش ..
"
125	"قاطعه حامد هاتفا بإصرار :- لاااه ليها .. و هى السبب انك تطلب يدها .. انت بتظلمها يا حمزة .. بتظلمها و بتظلم نفسك ..
"
126	"ثار حمزة هاتفا :- انى مبظلمش حد .. و هى لو مش عوزانى مش ها تجبل بيا .. انى مغصبتش على حد اى حاچة ..
"
127	"تنهد حامد فى قلة حيلة و تمتم :- بشوجك ياخوى.. انت حر .. انى خلصت زمتى من ربنا و ربنا يصلح لك حالك ..
"
128	"ألقى حامد كلماته تلك و خرج من الغرفة بهدوء تاركا حمزة رأسه يغلى من شدة ارتباك الافكار و الخواطر بعقله ..
"
129	"خرج عاصم من الحمام يكمل ارتدائه جلبابه و هو يتوجه للفراش و ما ان وضع جسده عليه حتى فتحت زهرة الغرفة في هدوء معتقدة انه ذهب في النوم لكنها تنهدت براحة عندما وجدته لايزل مستيقظا فهتفت :- الحمد لله انى لقيتك لسه صاحى ..
"
130	"اعتدل في قلق هاتفا :- ايه في ..!؟.. حصل حاچة ..
"
131	"اكدت زهرة تطمئنه :- لا مفيش حاجة متقلقش كده .. بس سندس جالها عريس ..
"
132	"تنهد في راحة و هو يتمدد على الفراش هاتفا :- يا شيخة وجعتى جلبى.. طب و ماله ..ياجى و نشوفوه.. بس المهم هي اللى  مترفضوش و تطرجه جبل مايجى زى كل مرة ..
"
133	"جلست زهرة على الناحية المعاكسة على الجانب الاخر من الفراش متطلعة اليه في ضيق :- ما انت عارف يا عاصم هي بترفض ليه ..
"
134	"انتفض عاصم جالسا و هي يهتف في ضيق مماثل :- طب و هنعمل لها ايه بس ..!؟.. نچوزها بالعافية .. و لا نجيب واد عمتها يتجدم لها بالعافية .. ما هو لو كان عايزها .. ليه مچاش !؟
"
135	"هتفت زهرة :- ما يمكن عشان فارق التعليم بينهم يا عاصم مخليه خايف يتقدم لها و ترفضه ..
"
136	"هتف عاصم بغيظ :- لو بيفكر كِده يبجى يستاهل الضرب بالنار .. انى اهم حاچة عندى انها تكون عيزاه و هترتاح معاه .. و باسل راچل بچد و هبجى مرتاح و هي معاه ..
"
137	"ساد الصمت بينهما لحظات و أخيرا هتف عاصم متسائلا :- و هو مين العريس الچديد دِه !؟..
"
138	"هتفت زهرة :- وكيل نيابة شافها مع الأستاذ موافى ف المحكمة و طالب تليفونك منه .. و هي بتسأل تديهوله و لا لأ ..
"
139	"اكد عاصم :- تديله تليفونى طبعا ..
"
140	"هتفت زهرة متعجبة :- تديهوله ..!؟..
"
141	"اكد عاصم :- ايوه تديهوله ..ايه اللى فيها ..!؟.
"
142	"و استدار جاذبا الغطاء عليه هامسا :- ياجى و يشرفنا .. و هاتاجى يا واد حسام على ملا وشك تطلبها .. و انى اللى هجول لاااه ..
"
143	"هتفت زهرة :- بتقول حاجة يا عاصم!؟..
"
144	"اكد عاصم مغمضا عينيه :- بجول تصبحى على خير ..
"
145	"هتفت بدورها :- و انت من أهله ..
"
146	"و تمددت بدورها لتنام و هي تشعر ان زوجها القابع بجوارها يدبر لشئ ما لكنها لم تدرك كنهه ..
"
147	"اندفعت تسنيم لداخل حجرتها عائدة من اخر امتحاناتها بكليتها البعيدة  باحثة عن اختها تسبيح في لهفة و ما ان طالعها محياها بجوار النافذة حتى أغلقت الباب و توجهت اليها هاتفة في حنق :- الخبر اللى سمعته من امك ف التليفون ده صح ..!؟ ..
"
148	"هتفت تسبيح في لامبالاة على الرغم من ادراكها لمقصد اختها :- حمد الله ع السلامة الأول .. و بعدين خبر ايه اللى امك قالت هولك ف التليفون !؟..
"
149	"هتفت تسنيم بغيظ :- خبر موافجتك على حمزة ..الكلام ده صح ..!؟ ..
"
150	"اكدت تسبيح بإيماءة من رأسها :- ايوه صح .. ايه اللى فيها يعنى .. !؟..
"
151	"هتفت تسنيم :- حمزة يا تسبيح .. حمزة ..!؟.. ده انتِ اكتر واحدة كنتِ بتجولى عليه شَديد و چامد و چد .. يبجى انت اللى تتچوزيه !؟
"
152	"هتفت تسبيح بهدوء مقيت :- و ايه فيها يا تسنيم ..!؟.. حمزة ميتعيبش ..
"
153	"اكدت تسنيم :- اه ميتعيبش .. لكن مش ليكِ ..
"
154	"هتفت تسبيح :- بالعكس .. حمزة اصلح واحد ليا .. انا هستحمل شدته و هو هايستحمل عچزى اللى هو شايف انه كان سبب فيه ..
"
155	"صرخت تسنيم :- يعنى انت عارفة انه چاى يتجدم لك عشان عجدة الذنب الجديمة و راضية ..!؟..
"
156	"اكدت تسبيح :- ومرضاش ليه !؟.. حمزة هو فرصتى الوحيدة لچوازة كويسة مفيش واحدة ف ظروفى تطولها ..
"
157	"هتفت تسنيم متعجبة :- ظروفك ..!؟.. انت جصدك ايه ..!؟.. جصدك موضوع رجليكى .. انت اكيد بتهزرى ..
"
158	"ابتسمت تسبيح بألية :- لا مبهزرش يا تسنيم .. ايوه موضوع رچلى .. و عچزى اللى الناس كلها واعياله حتى انتم .. بس بتحاولوا تضحكوا على نفسكم و تجولوا مش فارج .. بس هو فارج جووى .. و لما ألاجى العريس اللى يرضى بيا على عيبى أجول لاااه .. ده حتى يبجى اسمه بطر ..
"
159	"هتفت تسنيم و هي تحتضنها هامسة :- انت مجنونة على فكرة .. انت تستاهلى اللى يحبك و تحبيه .. متستاهليش الحياة بالشكل ده لمچرد حاچة ملكيش يد فيها .. اتسرعتى يا تسبيح .. اتسرعتى جووى ..
"
160	"دفنت تسبيح رأسها بين ذراعى اختها هاتفة :- خلاص يا تسنيم معدش ليه عازة الكلام ده .. بابا بلغ حمزة موافجتى .. يعنى انا دلوجتى خطيبته رسمي .. و انا موافقة بچد و راضية .. حمزة كويس و راجل محترم و هيصونى و ده كفاية عليا ..
"
161	"ربتت تسنيم على ظهر اختها في محبة مواسية و لم تستطع ان تتفوه بكلمة أخرى حتى لا تضغط عليها اكثر فيكفيها ما تعانى و تمنت على الله ان تعود لرشدها و تفكر من جديد في امر تلك الزيجة التي لا يحكمها الا الشعور بالذنب ...
"
162	"نهضت  تتلمس طرف فراشها و قد استيقظت كعادتها مع سماعها لنداءات صلاة الفجر .. ابتسمت في إشراق و قد تذكرت تلك الرؤيا التي لازالت عالقة بأجفانها كأنها تراها رؤى العين .. هتفت في سعادة :- اللهم اچعله خير يا رب..
"
163	"هتفت سكينة الممددة على الفراش المجاور مستفسرة :- ايه في ..!؟..
"
164	"هتفت بخيتة بفرحة :- مش بعادة صاحية الساعة دى .. !؟..احسن برضك ..وفرتى عليّ المهاتية معاكِ .
"
165	"لم تعقب سكينة على سخرية بخيتة و إنما عاودت استفسارها هاتفة :- شكلك شفتى منام زين و صاحية وشك منور...صح و لا لاااه ..!؟..
"
166	"ابتسمت بخيتة مؤكدة :- صح يا حزينة.. بتلجطيها و هي طايرة ..زكريا راچع يا سكينة ..
"
167	"هتفت سكينة متزمرة :- يوووه .. ما بجالك زمن من ساعة ما چيتكم و عشت وسطيكم و انتِ بتجولى نفس الموال .. و هو كل عيد يجول چاى و ميچيش.. حتى العيد اللى هيهل دِه هو مجالش انه هياجى فيه .. يبجى عرفتى منين ..!؟..
"
168	"هتفت بخيتة بنبرة لم تفقد حماسها او فرحتها :- هاياجى .. و ابجى جولى بخيتة جالت ..!؟.. انى ف كل مرة كان بيجول چاى كنت عارفة و حاسة انه مش هيعملها لكن المرة دى لاااه ..
"
169	"جلبى بيجولى انه هاياجى و يطل علىّ لانه اتوحشنى زي ما اتوحشته و اكتر .. وجلبى بيجولى كمان ان غيبته دى مش بخطره .. ربنا يچيبك بالسلامة يا جلب امك .. اتعطر بريحته مرة و بعدها يعمل ما بداله .. اتوحشتك يا زكريا .. ارچع بجى يا جلب امك..
"
170	"دمعت عينا سكينة على حال بخيتة على الرغم من ندرة حدوث ذلك الا انها ام أيضا و عانت مثل ما عانته بخيتة عندما سُجن يونس لسبع سنوات كانت الأصعب على قلبها و من بعدها فارقت بينهما الدروب هي عند اختها لا تستطيع فراقها لمرضها و هو هنا حيث عمل و تزوج  و استقرت احواله.. و تمنت من قلبها ان تصدق رؤيا بخيتة و ان يرسل الله زكريا لرؤية امه المسكينة التي ينفطر قلبها شوقا له ..
"
171	"تنبهت سكينة من شرودها على صوت الإقامة لصلاة الفجر يصدح عاليا فنهضت متوجهة لبخيتة التي ما برحت مكانها على غير عادتها لتساعدها على النهوض هاتفة في مشاكسة :- ياللاه خلونا نكسبوا ثواب فيكِ النهاردة و هسندك للحمام تتوضى.. بس ع الله يتمر و تدعيلى ..
"
172	"نهضت بخيتة متأبطة ذراع سكينة هاتفة في مرح تجاريها :- هدعيلك طبعا معلوم .. و اول حاچة هدعيلك بيها ان ربنا يجصر من طول لسانك دِه شوية ..
"
173	"قهقهت سكينة هاتفة :- برضك يا بخيتة .. دِه انى احلى حاچة فيا لسانى.
"
174	"هتفت بخيتة مازحة :- اعوذ بالله .. ربنا يچرنا منيه ..
"
175	"لتقهقه سكينة من جديد و كلتاهما تغيب ف الردهة الطويلة المفضية للحمام ..
"
1	"تحركت باتجاه تلك الدار المشؤومة التى اشتراها سيد من اولاد منصور و ما ان همت بأول خطوة على درج الدار حتى استوقفها احدهم فى سخط هاتفا:- انت مين !؟.. و عايزة ايه !؟.
"
2	"هتفت محاولة الظهور بمظهر الواثق:- انا الباشمهندسة ثريا.. اكيد الباشمهندس سيد جالكم انى هاچى ازور والدته !؟..
"
3	"تنح ذاك الجلف جانبا مشيرا للداخل هاتفا:- اتفضلى..
"
4	"دخلت فى رهبة تتطلع حولها تعاين المنزل من جميع جوانبه.. الدار مدججة بالرجال المسلحين و هذا لا ينذر بالخير ابدا..
"
5	"توجهت الى اقرب حجرة و طلت داخلها لتجد سيدة ممدة على فراش وثير.. اقتربت منها فى قلق محاولة إيقاظها هامسة:- خالتى.. اصحى يا خالتى.. فوجى و جولى حاچة.. ولدك ف خطر.. چه للنار برچليه.. جومى يا خالتى..
"
6	"كادت تبكى متوسلة لسيدة ان تستيقظ لكن هيهات.. مسحت دمعها الذى سال رغما عنها..و قررت ان تندفع راحلة فورا و إبلاغ عاصم الهوارى بما يحدث... لكن صوت الأعيرة النارية شل حركتها و جعلها تقف مشدوهة لا تأتى بأى رد فعل.. انتفضت سيدة بدورهاعندما سمعت الأعيرة بهذا القرب و كأنها تُطلق جوار اذنيها و بدأت تتشنج بشكل عجيب جعل ثريا تندفع اليها فى ذعر هاتفة:- خالتى سيدة !؟.. مالك.. فيكِ ايه !؟..
"
7	"استمرت سيدة فى الارتجاف و هى تضع كفيها على اذنيها فى ذعر و اخيرا صرخت بصوت هادر لم يُسمع من هذه السيدة المستكينة منذ زمن طويل.. صرخة شقت الصخب الدائر بالخارج ليصمت الجميع و لا احد يعلم ما يحدث فى الداخل..
"
8	"صرخة من جوف وجعها نادت بأسم واحد ثم فقدت وعيها:- سيييييد..
"
9	"انتفضت ثريا تبحث عن جوالها تستدعى ولدها و هتفت ما ان اجاب على الطرف الاخر:- يا باشمهندس..خالتى سيدة شكلها اترعبت م صوت ضرب النار اللى ضربوه الرچالة حوالين الدار و اغمى عليها.. ألحقنى بسرعة..
"
10	"انتفض مسرعا الى الدار فلحسن الحظ كان فعلا ف النجع و ليس بالقاهرة و لم ينس اصطحاب طبيبها المعالج.
"
11	"اندفع ما ان وصل لداره برفقة الطبيب المعالج..
"
12	"اتم الطبيب فحصه بعد ان استمع لكل الملابسات التى قصتها ثريا عن حالة سيدة و اخيرا هتف:- هاتبجى كويسة متجلجش.. واضح ان ضرب النار ده
"
13	"رچع لها ذكريات صعبة عليها محدش يعرفها غيرها طبعا.. فى تطور ف الحالة و ان شاء الله يبجى للاحسن بس مش هانعرف ده الا لما تفوج بإذنالله.. انا أديتها حجنة مهدئة و هتنام شوية.. و هاتصحى احسن..
"
14	"هتف سيد:- متشكر يا دكتور.. بس انت شايف انها هاتبقى بخير يعنى !؟
"
15	"هتف الطبيب:- ان شاء الله.. كله هيبان لما تفوج بإذن الله..
"
16	"اندفع سيد لخارج الدار و هتف فى كبير حراسه مناديا:- جعفر...
"
17	"وما ان أتى حتى صرخ معاتبا:- مين اللى ضرب نار !؟.. مين اللى سمح لكم اصلا بضرب النار !؟..
"
18	"هتف جعفر و الذى لم يكن الا احد أبناء اولاد منصور:- ضربنا نار لانه چتنا اخبار بتجول ان الهوارية كلهم ملمومين عشان فرح واد زكريا فجلنا ناخد احتياطنا..
"
19	"عقد سيد حاجبيه مفكرا:- مين اللى بلغك الكلام ده !؟..
"
20	"ابتسم جعفر فى سماجة:- عيب يا سيد بيه..هو دِه سؤال يتسأل برضك!؟..
"
21	"هتف سيد:- طب استعدوا لأى حركة مش عادية..
"
22	"اومأ جعفر برأسه فى إيجاب و اختفى من امام سيد الذى تطلع حوله فى حيرة لا يعلم ما الذى طرأ على حال امه..
"
23	"و تطلع للأفق البعيد مستشعرا ان الامور لن تمضى على خير ابدا..
"
24	"و يبدو ان كثير من المستور سوف يرفع عنه الستارفيبدو انه قد حان وقت الحساب.. و جاءت اللحظة التى يثأر فيها من الهوارية جميعهم و خاصة عاصم الهوارى جراء ما لحق بأبيه و امه من هذا الرجل الذى يعتقد نفسه آله يحكم و يتحكم فى مصائر البشر و ما عليهم الا السمع و الطاعة..
"
25	"نظر فى عزم تجاه الأفق و هو يقسم انه لن يبرح هذا النجع حتى يحصل على مبتغاه و يقضى على عاصم الهوارى مهما كلفه الامر..
"
26	"دق ناصر على باب شقة ابيه متوقعا انها ستكون اول وجه يطالعه ما ان يُفتح.. لكن امه كانت هى المطلة من الباب.. ابتسمت فى ترحاب ليدخل هو باحثا عنها بناظريه فى كافة الأرجاء..
"
27	"تنبهت امه لنظراته و قبل ان يهتف مناديا باسمها لعلها بالمطبخ او ما شابه حتى قاطعته هاتفة:- شوشو مش هنا.. شوشو فوق ف شقتكم بتستريح.
"
28	"هتف ناصر مذعورا:- بتستريح !؟.. ليه !؟..هى تعبانة و لا حاجة !؟..
"
29	"ابتسمت نعمة و هى تراه قد انتقض متوجها ناحية الباب مغادرا لتلحق به رابتة على كتفه فى محبة هامسة:- متقلقش.. هى هتقولك كل حاجة..
"
30	"و دمعت عينى نعمة فى شجن فهى تدرك تماما أهمية تلك اللحظات لكل امرأة تعشق زوجها.. تلك اللحظة التى لم يكتب لها الله يوما ان تعيشها لكنها عاشتها مع من تحب..
"
31	"اندفع ناصر فى اتجاه شقته يعتلى الدرج فى اضطراب و سرعة..دلف للشقة و منها لحجرة النوم ليراها ممددة على الفراش.. اقترب منها و منحنيا و هو يمسح على جبينها فى رقة هامسا:- شوشو.. انتِ كويسة !؟. فى ايه !؟.
"
32	"فتحت عيونها فى هدوء هامسة:- مفيش يا ناصر متقلقش.. انا بس تعبت شوية النهاردة و..
"
33	"هتف يتعجلها فى قلق:- و ايه !؟.. قومى نروح لدكتور..
"
34	"همست و ابتسامة على شفتيها:- ملوش داعى.. انا عرفت انا عندى ايه..
"
35	"تطلع اليها فى تعجب لتهمس و هى تقترب برأسها من أذنه:- تحب تسميه ايه !؟..
"
36	"هتف متعجبا متطلعا الى عمق عينيها الدامعة فرحا و هو لم يستوعب بعد ما كانت تحاول الإشارة اليه:- هو مين!؟..
"
37	"همست هى و قد اتسعت ابتسامتها و تعلقت برقبته:- ولى العهد..
"
38	"زاغت نظراته باضطراب على محياها و همس و كأنه ادرك اخيرا ما كانت تقصده:- انتِ حااامل !؟..
"
39	"اومأت برأسها فى تأكيد تتطلع اليه فى عشق.. غاب للحظات فى تيه لا يدرى ما عليه فعله و هو غارق فى اضطرابه و اخيرا جذبها فى قوة مطوقا إياها بين ذراعيه.. و همس فى ابتهال:- الحمد لله يا رب.. الحمد لله.. عمرى ما تمنيت حاجة اكتر من انك تكونى ام عيالى..
"
40	"كان لايزل يعتصرها بأحضانه يصلها ابتهاله همسا فيزيد عشقها لذاك الرجل الذى ما عادت تريد شيئا بهذه الدنيا الا إسعاده..
"
41	"انتقض مهران فى زعر و هو يجيب حازم على الطرف الاخر من الهاتف:- انت بتجول ايه يا حازم!؟.. معجولة !؟..
"
42	"اكد حازم:- ايوه يا مهران هى الحاجات دى فيها هزار..هو صاحب النمرة..
"
43	"هتف مهران مصدوم:- سيد العشماوي !؟.. طب و ليه يعمل فينا كِده !؟..
"
44	"هتف حازم:- انا معرفهوش شخصيا و لا حتى شفته الا مرة.. محدش يقدر يجاوبك على الأسئلة دى غير عمى عاصم.. اكيد فى سر ف الموضوع.
"
45	"اكد مهران:- صح.. ابويا لازما يعرف.. انى رايح ابلغه و نشوف الأخ اللى طلع لينا ف البخت دِه ايه حكايته..
"
46	"هتف حازم مودعا:- اكيد لازم تبلغه و انا ف الخدمة ف اى حاجة..انا اسف انى اتاخرت عليك بس انت عارف الظروف كانت ازاى..
"
47	"هتف مهران ممتنا:- متجولش كِده..تسلم يا واد عمى و تعبناك.. لولاك مكناش عرفنا مين الأخ دِه.. تشكر يا بطل..
"
48	"هتف حازم:- العفو يا مهران هو احنا بينا الكلام ده برضو.. سلام مؤقت لحد لما اجى اشوف حكاية الأخ ده..و طبعا هشوفك ف كتب الكتاب..
"
49	"هتف مهران:- سلام عليكم.. و اكيد طبعا ده الهوارية كلهم هيكونوا هناك و انا و عمك عاصم أولهم.. الف مبروك يا عريس و ربنا يتمم لك على خير يا رب..
"
50	"هتف حازم فى سعادة:- الله يبارك فيك..
"
51	"أغلق مهران الهاتف و انتفض من موضعه مندفعا حيث ابوه عاصم الهوارى حتى يطلعه على الأمر و يروا كيف يمكن لهم التصرف مع هذا السيد الذى ظهر لهم من خلف استار الماضى و يبدو انه عاد لينتقم و يأخذ بثأر قديم لا علم لهم به من الاساس..
"
52	"تسللت باحثة عنه حتى تكحل عينيها بمرأه الذى افتقدته و اشتاقته حد اللامعقول.. لقد وصلت مع ابيها لتوهم و لكنها لم تجده ف دار ابيه..
"
53	"تراه اين يمكن ان يكون !؟.. و تذكرت عشقه لفرسته ذهبية التى دوما يذكرها و يفتقدها كثيرا عندما يكون هناك بالإسكندرية..
"
54	"اندفعت بلا تفكير ناحية الاسطبلات باحثة عنه و بالفعل صدق حدسها فقد كان هناك.. يقف بالقرب من فرسته الجميلة تلك و يداعبها فى حنو بالغ أورثها غيرة حمقاء..
"
55	"اقتربت فى هدوء و همست عندما اصبحت خلفه:- كنت متأكدة انى هلاقيك هنا.. ده نفس المكان اللى اتقابلنا فيه اول مرة.. فاكر!؟..
"
56	"انتفض مستديرا يطالعها و قد اخذ يتطلع لمحياها الذى يعشق و الذى افتقده بحق تلك الأسابيع المنصرمة
"
57	"و هتف ما ان جمع شتات نفسه المبعثرة فى حضرتها:- حمد الله بالسلامة يا هدير.. انتوا چيتوا امتى!؟..
"
58	"لم ترد على تساؤله و كأنها لم تسمعه و هتفت فى امتعاض:- حمد الله ع السلامة يا هدير !؟.. مفيش وحشتينى يا هدير.. كنت هتجنن عشان اشوفك يا هدير...و الله هدير هتموت مقهورة..
"
59	"هتف فى ذعر:- بعد الشر عليكِ..
"
60	"لانت سرائرها و هى تدنو منه هامسة:- صحيح يا حمزة !؟..
"
61	"هتف بدوره فى اضطراب و قد شعر انه وقع فى فخ رقتها من جديد:- صحيح ايه !؟..
"
62	"همست بدلال:- صحيح خايف عليا !؟
"
63	"اكد و هى يتوجه للجانب الاخر من الفرس محاولا الابتعاد و لو قليلا عن مجال تأثيرها:- ايوه طبعا.. مش بت عمى و مرتى..
"
64	"كان يعدل السرج على ظهر الفرس محاولا الانشغال قدر الإمكان عن التطلع الى محياها.. لكن و بلا اى مقدمات وجد كائن صغير الحجم قصير القامة يقف منحصرا بينه و بين الفرس هامسا بالأسفل متوسلا مادا ذراعيه لأعلى كطفل متطلب:- حمزة.. ركبنى عشان خاطرى..
"
65	"ابتعد متقهقرا خطوة و هو يتطلع لنظراتها المتوسلة لتستطرد:- عايزة اجرب اركبه مرة.. عشان خاطرى..
"
66	"هل يمكن له ان يرفض مطلب عُرض عليه بكل هذا الكم من الرقة و الدلال!؟..
"
67	"اقترب فى وجل و بلا ادنى مشقة طوق خصرها بكفيه و دفع بجسدها فوق ظهر الفرس..
"
68	"تنهد هو و انفاسه تتلاحق و نظراته متعلقة بها لتبتسم هى فى سعادة غامرة هاتفة:- الله دى حلوة قووى.. انا عرفت دلوقتى انت بتحب الفرسة دى ليه !؟..
"
69	"همس بصوت متحشرج يتذكر حادثة قديمة:- بس حاسبى تچرى على فچأة.. و..
"
70	"هتفت تقاطعه فى مرح:- متخفش مش هقع من عليها.. اولا لانى بعرف اركب خيل.. ثانيا.. حتى و لو حصل ووقعت و جرى لى حاجة مش هاتبقى ملزم تتجوزنى.. لانك ادبست و اتجوزتنى فعلا..
"
71	"ابتسم لمزاحها و هو يتطلع من موضعه الى تلك الرائعة بالأعلى و التى استطردت و قد تغيرت نبرة صوتها بشكل خطر جعل ضربات قلبه تزيد عن معدلها الطبيعى:- و الأهم من ده كله.. ان مش ممكن يحصل لى حاجة وحشة و انت جانبى يا حمزة..
"
72	"وقف مشدوها بلا حراك حتى انه اقترب فى ألية دون اعتراض عندما مدت كفيها رغبة فى النزول عن صهوة الجواد.. احتضنت كفاه خصرها الدقيق من جديد و انزلها فى هوادة لتقف قبالته هامسة بصوت أذاب أعصابه:- حتى و لو مكنتش وحشتك انت وحشتنى قووى يا حمزة..
"
73	"تساقطت دفاعاته واحدا تلو الاخر امام ذاك الشلال المتدفق من النعومة و ذاك الاقتراب النارى.. وما ان هم برفع رايات الاستسلام حتى تنبه لموضعهما داخل الإسطبل.. فتقهقر مبتعدا هامسا بصوت متحشرج:- ياللاه نرچعوا.. عشان نلحج نستعد للكتاب..
"
74	"اكدت بإيماءة من رأسها و هى تسير خلفه تحاول اللحاق به بعد ان اندفع مبتعدا كمن تتعقبه الشياطين و ما ان اصبحت بمحازاته حتى تطلعت الى محياه المحبب تتشرب ملامحه السمراء و هى لا تدرى انها تفعل بذاك الرجل الصلب الافاعيل دون ان يكون لديها اية فكرة..
"
75	"خرجت متسللة من الدار دون ان يدرك هو غيابها و قد قررت الاندفاع الى السراىّ لاخبار عاصم بكل ما يحدث.. فبعد ما رأت.. و تلك الكلمات التى تسللت لمسامعها بينه و بين ذاك المدعو جعفر ما عاد السكوت يجدى و كفاها دفن رأسها فى الرمال متجاهلة كل تلك الشواهد حتى تقع كارثة و ستكون لها يد فيها لانها لم تتكلم من البداية و تخير عاصم بما يجرى فى الخفاء..
"
76	"اندفعت تجرى كالمذعورة بإتجاه السراىّ من ذاك المكان المتطرف بأخر النجع.. كادت انفاسها ان تنقطع
"
77	"و قد وضعت اقدامها اخيرا على درجات سلم السراىّ مندفعة للداخل..
"
78	"اتجهت لغرفة المكتب تلهث و قد سمعت صوت عاصم يعلو قادما من هناك.. ما ان اقتربت حتى سمعت مهران يخبره بما علم من حازم فيما يخص سيد.. استندت على الباب تلتقط انفاسها و عاصم يسأل مهران فى تعجب:- طب و ليه سيد العشماوى يعمل فينا كِده !؟..
"
79	"اندفعت ثريا من الباب هاتفة:- عشان عايز ينتقم منكم يا عاصم بيه..
"
80	"انتفض عاصم و مهران و ساد الصمت للحظات دنت فيها ثريا من مجلسهما و اتخذت مقعدا تستجمع نفسها حتى هتف عاصم اخيرا:- انتِ بتجولى ايه يا ثريا!؟..
"
81	"اكدت بإيماءة من رأسها:- ايوه يا عاصم بيه.. سيد عايز ينتجم منك و من الهوارية كلهم..
"
82	"هتف مهران مقاطعا إياها فى حنق:-و احنا عملناله ايه م الاساس !؟.. دِه احنا منعرفوش الا من كام شهر..
"
83	"اكدت ثريا هاتفة:- سيد بن سليم الهوارى.. واد عمك يا عاصم بيه..
"
84	"انتفض عاصم ناهضا فى صدمة:- انتِ بتجولى ايه !؟.. ولده كيف !؟..
"
85	"سليم مخلفش الا حمزة من كسبانة..
"
86	"و الكل عارف جصتها..
"
87	"حركت رأسها نافية:- لاااه يا عاصم بيه.. سيد يبجى واد سليم الهوارى من سيدة بت حسنين الحاوى..
"
88	"هتف عاصم متعجبا:- واد سيدة المجذوبة !؟.. كيف ده !؟.. و ميتا حصل !؟..
"
89	"اكدت ثريا:- سليم الهوارى وعدها يتچوزها لما تروح معاه مصر هى و ابوها.. و صدجته و راحت و اتچوزها و خلف منيها سيد.. لكن ايه اللى حصل ف الفترة دى !؟.. و ايه اللى رچعها ع الحال دِه !؟.. هى الوحيدة اللى تجدر تچاوبك يا عاصم بيه..
"
90	"ثم استطردت فى عجالة:- المهم دلوجت تلحجوه..
"
91	"هتف مهران:- نلحجه كيف !؟.. هو انتِ تعرفى مكانه !؟..
"
92	"هتفت:- ايوه.. اشترى دار ولاد منصور اللى ف اخر النچع..
"
93	"انتفض عاصم من جديد هاتفا:- ولاد منصور !؟.. يا وجعة سودا.. ايه اللى وصله ليهم دوول!؟..
"
94	"هتفت ثريا:- دوول بيحرسوه.. و بيحرسوا الدار.. و هو اللى راح اتفج معاهم على كِده.. على أساس انه عارف العداوة اللى بينكم و بينهم..
"
95	"اندفع عاصم من خلف مكتبه مشيرا لمهران على عجل:- هم يا مهران.. هم اچمع الهوارية كلهم بسرعة.. الحكاية بينها واعرة و شكلنا داخلين على موال كَبير..
"
96	"اندفع مهران ينفذ أوامر ابيه بينما هتفت ثريا فى نبرة منكسرة تشعر بذنب هائل يسربلها جراء سكوتها كل تلك الفترة:- انا آسفة يا عاصم بيه.. كان لازما أتكلم اول ما عرفت و اچى اجول لك كل حاچة.. بس..
"
97	"شعر عاصم بما يعتمرها من ذنب و صراع داخلى فهتف بدوره:-الحمد لله يا بتى.. حصل خير.. المهم دلوجت نلحجه من يد ولاد منصور.. دول جتالين جتلة.. ربنا يسترها..
"
98	"واندفع عاصم خارج مكتبه حتى مقاعد الاسطبلات ينتظر اجتماع الهوارية بينما هى فقد قررت ان لا قبل لها على الجلوس و الاكتفاء بدور المتفرج و هى تعلم انه بخطر هناك بين ايدى هؤلاء القتلة فقررت الاندفاع بدورها فى اتجاه دار اولاد منصور.. داره..
"
99	"و ليكن ما يكون..
"
100	"اندفع عاصم و ولده مهران باتجاه إسطبلات الهوارية حيث استدعى رجال الهوارية على عجالة بعد ان اخبره مهران و كذلك ثريا بكل ما كان من امر سيد العشماوي و الذى لا يعلم حتى الان ما الذى يكنه للهوارية و التهامية حتى يُلحق بهم كل هذا الاذى!؟..
"
101	"حضر الجميع على عجالة فلابد ان الحدث جلل حتى يقوم عاصم الهوارى باستدعائهم بهذا الشكل الملح و فى ليلة عقد قران ابنة اخته سهام على بن زكريا الهوارى..
"
102	"هتف عاصم بالتحية و من خلفه ابنه مهران لجمع الرجال الذى ازدحم المكان بهم و جلس الجميع فى ترقب
"
103	"ليهتف احدهم فى قلق:- خير يابو مهران !؟.. لمتنا شكلها لحاچة كَبيرة..بس لعله خير !؟..
"
104	"هتف عاصم متنهدا:- و الله يابو حسان كان نفسى اطمنك بس انى نفسى معرفش ايه اللى بيحصل دِه عشان كِده چمعتكم اشوركم يمكن حد يدلنى..
"
105	"و استطرد عاصم هاتفا:- الصراحة كان فى سر كبير انى مخبيه عليكم من زمن و النهاردة بس لجيت ان السر دِه هاياجى من وراه مصيبة كَبيرة.. جلت لازما تعرفوه و اشوركم..
"
106	"هتف احدهم:- وااه يا بومهران.. ايه فى !؟.. جلجتنا و الله..
"
107	"سأل عاصم مستفسرًا:- حد يعرف سيد العشماوى !؟..
"
108	"نظر كل منهما للأخر فى انتظار اجابة شافية على سؤال عاصم لكن كان النفى بهز الرأس هو الإجابة.. ليهتف عاصم من جديد:- متأكدين كلكم !؟..
"
109	"هم الجميع بتأكيد عدم معرفتهم بذاك المدعو سيد الا ان احدهم هتف فى ثبات:- دِه عمل ايه يا عاصم !؟.. نورنا..
"
110	"هتف مهران مؤكدا:- عمل بلاوى يا عمى صابر..بيعمل مصايب و يلبسها فينا يا هوارية.. عايز يضرنا منعرفش ليه و لا ايه غرضه من كِده!؟..
"
111	"هتف احد الرجال بإنفعال:- دِه اتچنن باينه و لا ايه !؟.. عايز ايه منيكم البَعيد دِه..
"
112	"هتف عاصم متنهدا:- عايز ينتجم يا هوارية.. الواد ده بن سليم واد عمى..
"
113	"ارتفع صوت الهرج و المرج بين الجمع حتى هتف احدهم متسائلا:- واد سليم كيف !؟.. سليم الله يرحمه من زمن و كلنا عارفين انه مخلفش غير حمزة.. و كلنا حافظين الجصة الجديمة يابو مهران..
"
114	"هتف عاصم:- ما هو ده السر اللى بجولكم عليه.. سليم مامتش يوم ما طبت عليه الحكومة ف الچبل.. لاااه.. كان عايش.. عرف يهرب منيهم و چالى يوميها.. باس على يدى و طلب انه يسيب النچع و ينزل على مصر و اجول انه مات لانه مش ناوى يرچع تانى.. حاولت اجوله يفضّل وسطينا بما يرضى الله لكنه كان خلاص ركب راسه مش عايز يسمع لحد.. طلب انه ياخد تمن ورثه من ابوه على أساس انى هشتريه منيه اديته كل اللى طلبه و وعدته انى اروح النيابة أتنازل عن البلاغ ضده عشان محدش يلحجه تانى..
"
115	"و نفذت كل اللى طلبه بالحرف و هو كمان موراناش وشه من يوميها.. و ادفن السر ده و معرفش حتى انه مات م الاساس..و..
"
116	"هتف احد الرجال من احد الأركان صارخا:-لاااه مات.. من عشر سنين.. دِه اخرة ظلمك يا هوارى و ربنا بعت لك اللى ياخد بحج سليم اللى ظلمته..
"
117	"هنا لم يستطع عاصم الصمت اكثر من هذا و انتفض صارخا بصوت هادر اعاد لأذهانهم الغول على حق:- لاااااه.. الا الظلم.. يعلم الله انى مظلمتش سليم و لا كنت حابب تبجى نهايته كِده بس كان جدامكم كلكم لما ظهر زكريا و جلت نديله حجه رفض و عاند و ضربنى بالنار و اللى محدش يعرفه انى روحت النيابة و اتنازلت عن حجى عشان ميبجاش مطلوب ليهم و لكنه برضك محفظش الچميل و طلع الچبل مع ولاد الليل و جعد يجلع ف الزرع و يسم البهايم و يرازى ف خلج الله..
"
118	"و ف يوم نزل م الچبل هربان م الحَكومة اللى كبست على ولاد الليل اللى كان موالس معاهم و زى ما جلت خرچ م النچع و من يوميها لا اعرف راح فين و لا اعرف فين أراضيه و لما عرفت بچوازه من ورانا و مرته چاتنا تستنچد اكرمناها و ولده اتربى وسطينا واحد م الهوارية... تاجى دلوجت يا سلمان تجولى ظلمته.. لو حد ظلم سليم يبجى هو اللى ظلم حاله و ظلم ولده سيد لانه مجلوش الحجيجة و عبا جلبه من ناحية أهله كره و انتجام.. و بعدين ام سيد دِه من النچع هنا و عارفة الحجيجة كلها و كان ممكن تجولها لولدها لولا ظروفها..
"
119	"هتف احد الحضور:- امه كيف م النچع !؟.. تلاجيها من مصر..
"
120	"هتف عاصم مؤكدا:- لااه.. امه م النچع.. امه تبجى سيدة.. بت الحاوى..
"
121	"هتف الجمع متعجبا:- سيدة !؟.. سيدة المچذوبة !؟..
"
122	"هتف عاصم:- ايوه هى.. اتچوزها بعد ما جال لها تسبجه هى و ابوها على مصر و خلف منيها الواد.. و لما رچعت معرفش ايه اللى حصلها خلاها ع الحال دى و مش معاها الواد كمان..
"
123	"و استطرد عاصم امرا بصوت هادر كالرعد:- بجولكم ايه يا هوارية.. واد سليم لازما يعرف الحجيجة.. لازما يعرف ان اللى بيعمله دِه مش هيضره لوحده دِه هيضر بالهوارية كلهم.. انى رايح له مع مهران ولدى.. حد چاى معاى و لا مصدجين حكاوى سلمان..!؟
"
124	"هتف رجال الهوارية فى ثقة:- معاك يابو مهران..
"
125	"اكد عاصم:- يبجى نتچمع بعد كتب كتاب حازم واد زكريا و نروحوا كلنا..
"
126	"هتف سلمان ساخرا:- انت عارف هو فين م الاساس يا عاصم!؟..
"
127	"هتف عاصم مؤكدا:- ايوه اعرف.. اشترى بيت ولاد منصور اللى ف اخر النچع و جاهد ف حماهم مع امه..
"
128	"هتف بعض الرجال:- ولاد منصور.. و ايه اللى وصل واد سليم ليدهم.!؟
"
129	"هتف عاصم بغيظ:- بيصيدوا ف المية العكرة هيكون ايه يعنى!؟.. و هو مهما كان غريب برضك و ميعرفش هو حط يده ف يد مين.. عشان كِده لازما نلحجه من يدهم.. محدش عارف ماليين راسه بأيه تانى!؟..
"
130	"ثم استطرد عاصم ناهضا فى عجالة:- ياللاه يا هوارية كلنا على كتب الكتاب و بعدها نتچمع و نشوفوا الموال دِه هيخلص على ايه..
"
131	"هتف سلمان فى غيظ عندما وجد الهوارية كلهم على قلب رجل واحد خلف عاصم:- هتچر الهوارية لموال واعر جوووى يا كَبيرهم..
"
132	"تجاهله عاصم راحلا وانفض الهوارية لحضور عقد قران حازم و تسبيح و قد عزموا امرهم على التوجه لسيد مهما كانت العواقب لكنهم لن يدعوا احدهم بين أيدي اولاد منصور مهما حدث..
"
133	"أعلنت تلك الزغاريد الصادحة بالأسفل انه قد تم اخيرا عقد القران و اصبحت زوجته.. دق قلبها بعنف معلنا عن فرحة غير مسبوقة و هى لا تصدق انها أصبحت زوجته شرعا و قانونا امام الله و الناس و ان ذاك الذى خطف قلبها منذ وعته عيناها دون غيره من الرجال قد اضحى رجلها الأوحد.. تنهدت فى سعادة لتتغامز كل من سندس زوجة اخيها و تسنيم اختها على مظهرها الحالم و اخيرا اطلقتا الضحكات على شرودها الغير معتاد منها و هى التى لا ينفك لسانها عن إطلاق النكات و السخرية على خلق الله..
"
134	"تنبهت لضحكاتهما و ايقنت إنهما يتغامزان عليها فعبست متصنعة الغضب هاتفة:- ايه!؟.. بتتمسخروا عليا!؟.. طب مبلاش ده كل واحدة فيكم سيديهاتها عندى..
"
135	"انفجرت سندس و تسنيم فى الضحك من جديد و قد أيقن انها عادت لطبيعتها بعد ان أفلت لسانها بهذه الطريقة و هتفت سندس فى مرح:- الحمد لله اطمنا عليكى.. كنّا خايفين الصدمة تأثر على عقلك..
"
136	"هتفت تسبيح بخيلاء:- صدمة ايه..!؟ ده انا جبلت اتچوزه شفجة لما عرفت انه بيموت فيا..
"
137	"قهقهت الفتيات من جديد و لكنهن ألتزمن الصمت ما ان علا صوت باسل متنحنا هاتفا و هو يدخل الحجرة على اختيه و زوجه:- بجولكم ايه..
"
138	"العريس عايز يبارك للعروسة.. تعالى معايا يا سندس و انت يا تسنيم شوفى چوزك فين..
"
139	"اندفعت كل منهما تنفذ فى سرعة متجاهلات توسلات تسبيح للبقاء معها و عدم تركها بمفردها مع عريسها الا ان سندس هتفت متشفية فى مزاح:- مش اتجوزتيه شفقة.. قدميله حسنة لله بقى..اهو جاى ياخدها بنفسه..
"
140	"جزت تسبيح على أسنانها غيظا و قهرا و هى ترى الجميع يتخلى عنها و يتركها و بدأت قدماها تخور قواها و لا تقدر على حملها فجلست على اقرب مقعد بعيدا عن الباب محاولة استعادة رباطة جأشها فهى المرة الاولى التى ستراه فيها بعد ان اصبح زوجها.. كادت تذوب خجلا لمجرد تذكر ذلك.. و تاهت فى خيلاتها الوردية و هى تترقب ظهوره على اعتاب حجرتها..
"
141	"تلفت باسل فى حذّر و هو يشير لحازم لكى يمر مبتعدا عن مرأى النساء المجتمعات بالخارج و همس و هو يمرره لداخل غرفة اخته:- و الله ابوى لو علم ليطخنى عيارين و تبجى انت السبب..
"
142	"همس حازم معترضا:- هو فى ايه يا باسل.. هى مش بقت مراتى يا جدعان..
"
143	"هتف باسل:- مرتك دى لما تروح بيتك جبل كِده و لو كاتب ميت كتاب.. مليكش حاچة عندينا.. انى بس اللى جلبى رهيف و حاسس بالوچيعة اكمنى مچرب.. ادخل يا خوى و هى دجيجتين بالعدد و لو اتاخرت چوه انى اللى هبلغ ابوى بنفسى و اعمل فيها بطل..
"
144	"ابتسم حازم و هو يربت على كتف باسل هاتفا:- مردودالك يا واد عمى.
"
145	"ابتسم باسل بدوره مدعيا الذعر:- ربنا يسترها و متبجاش نهايتى على ايديكم.. انچز الله يسترك..
"
146	"اندفع حازم مبتسما لداخل الغرفة و ترك الباب مواربا قليلا احتراما لوقوف باسل بالخارج..
"
147	"تسمر فى موضعه و هو يراها تجلس فى ذاك الركن البعيد أشبه بلوحة فنية مكتملة الإبداع.. تاه فى حسنها للحظات ثم تذكر ان الوقت يمر و ذلك ليس فى صالحه و لا فى مصلحة ذلك المسكين الذى ينتظر بالخارج يقرأ الفاتحة مقدما على روحه الطاهرة.. تقدم نحوها و هو يضغط فى توتر على تلك العلبة الكرتونية الراقية التى يحملها بين كفيه حاملا بها هدية لها.
"
148	"وقف قبالتها و همس فى صوت متحشرج تأثرا:- مبروك..
"
149	"توقع ان ترفع رأسها مجيبة اياه الا ان الصمت كان المجيب الوحيد و ظلت على حالها منكسة الرأس فى حياء غير قادرة على التطلع اليه..
"
150	"انحنى بجزعه و انخفض ليصبح بمحازاتها و هو يستند على احدى ركبتيه و مد كفه يرفع ذقنها ليرى عيونها الشقية التى يعشق.. لكنه رأى دموع تتأرجح بمآقيها.. عبس فى تعجب هامسا:- دموع ليه يا تسبيح !؟ كفاية دموع لحد كده.. ده احنا ما صدقنا..
"
151	"حاولت الابتسام و مدت كفها تمسح تلك الدمعات اللاتى تساقطن رغما عنها قبل ان يستبيحن خديها
"
152	"وضع الصندوق الكرتوني على حجرها و مد كفه يفتحه هامسا:- دى هدية ليكِ..
"
153	"تطلعت لداخل الصندوق لتشهق فى سعادة و انبهار بمرأى محتواه
"
154	"هاتفة:- دى ليا انا..!
"
155	"اومأ مؤكدا فى سعادة فائقة و هو يرى ردة فعلها على هديته.. كادت ان تمد كفها لتخرجها من موضعها الا انه كان الأسبق ليمد هو كفه مخرجا ذاك الحذاء الفضى الرائع و الأشبه بحذاء سندريلا و امسك احدى فردتيه و انحنى مستأذنا و هو يضعه فى قدمها بسرعة حتى أنها شهقت مرتعدة عندما رأت ما يصنع.. هتفت متوسلة:- انت بتعمل ايه يا حازم!؟..
"
156	"هتف غير مبالى بذعرها ممسكا بالفردة الاخرى و انحنى من جديد يمد كفه ليلبسها إياها هاتفا فى مشاكسة غير معتادة على مسامعها:- ايه !؟.. هو انا لو جبت أسورة ولا خاتم مش كنت هلبسهملك برضة!؟.. يبقى ايه الفرق بقى..
"
157	"كان منطقه لا يقبل الجدل او المناقشة و ما أعطاها هو فرصة من الاساس لتجادل بل جذبها لتنهض لتكون قبالته تماما لا يفصلهما الا سنتيمترات قليلة فهمس هو فى شوق متطلعا لعيونها الحائرة رغبة و رهبة:- امتى يجى بعد بكرة !؟..
"
158	"و انحنى مقبلا جبينها فى نعومة فأنتفضت مبتعدة فى توتر و اضطراب و كادت تسقط على المقعد خلفها الا انه أعادها لموضعها من جديد لتصطدم بصدره شاهقة ليتطلع اليها بنظرات عاشق ما عاد بوسعه الابتعاد لكنه رغم ذلك هتف و هو يجذب نفسه بأعجوبة من امامها:- انا همشى دلوقتى عشان اخوكِ الغلبان اللى مستنى بره ده لكن و الله لو عليا ما اخرج من هنا و لو الدنيا ولعت..
"
159	"انفجرت ضاحكة رغما عنها ليستدير اليها من جديد متطلعا الى ثغرها البسام و اشراقة وجهها الندى ليتنهد فى قلة حيلة و يندفع للخارج دون ان ينبس بحرف واحد..
"
160	"تسمرت فى موضعها للحظات و هى لا تصدق انه كان هنا و مدت كفها تضعها على موضع قبلته على جبينها لتتنهد فى عدم تصديق و اخيرا تنبهت للحذاء الفضى الرائع الذى ترتديه و الذى سيتواءم بشكل لا يُصدَّق مع ثوب زفافها الذى يحمل الكثير من الخطوط الفضية.. تحركت به فى حذّر خوفا من ان تسقط ارضا فهذه هى المرة الاولى التى ترتدى فيها حذاء ذو كعب عال نظرا لحال قدمها المصابة و التى ترتدى لأجلها احذية منخفضة و مريحة..
"
161	"و لكم احزنها الا ترتدى حذاء ذو كعب عال فى يوم زفافها و هى التى حلمت به طوال عمرها و ظل هذا الحلم دفينا بداخلها لم تطلع عليه احدا حتى و لا اقرب الناس اليها..
"
162	"الان تراه يحقق لها حلمها بالحصول على واحد مخصوص لأجلها.. لكن السؤال هو.. هل ستستطيع السير به دون قلق و لن يمثل ارتدائه عبءً على قدمها!؟..
"
163	"تحركت بغية الحصول على اجابة و لم تكد تخطو اولى خطواتها حتى تعجبت من حالها و هى تسير فيه بمثل تلك السهولة و اليسر و تطلعت لحالها فى سعادة و وقفت امام المرآة غير مصدقة ان تلك الفتاة مكتملة الأنوثة و الجمال التى تظهر امامها الان هى تسبيح.. تسبيح تلك الفتاة التى كانت ستلقى بنفسها فى زواج منزوع العاطفة و محكوم عليه بالفشل لمجرد انها لا ترى نفسها كاملة بسبب إصابة قدمها و التى لا ترى لها اثرا الان..
"
164	"جلست و خلعت الحذاء متطلعة اليه لتدرك ان ذاك الحذاء صُنع خصيصا من اجلها و انه قد أوصى بصناعته ليناسب حالة قدمها و يخفى عيب العرج البسيط الذى يلازم مشيتها.. ضمت الحذاء لصدرها فى سعادة و هى تهتف داخلها بألف كلمة عشق تحملها لصاحب الهدية الذى اصبح.. زوجها.. و تورد خداها لهذا الخاطر و انفجرت ضاحكة على حالها و قد اصبحت أشبه بالممسوسة..و لما لا تكون.. و هل هناك جنون يضاهى جنون العشق!؟..
"
165	"كانت ترتب غرفته كالمعتاد و تعدل من وضع غطاء فراشه.. جلست فى قدسية على طرف الفراش تتطلع لذاك الصرح الذى جمعهما ليلة ما كزوجين.. ليلة واحدة و وحيدة كان نتاجها يونس الصغير.. مدت كفها تمسد على موضعه المعتاد من الفراش و رفعت تلك الوسادة الصغيرة التى هى موضع رأسه والتى تود لو تضمها الان لصدرها..
"
166	"ضمت الوسادة فى عشق و تلمست رائحة عطره المنسابة بين طياتها لعلها تهدئ بعض من شوقها اليه.. انها تعشقه.. و بعد اعترافه بحبها و الذى سمعته يبثه لأخيه اصبحت تعشقه أضعافا لكن لا قبل لها بالبوح قبل ان ينطق هو.. لا سبيل لها لتجهر بعشقه قبل ان يبثها هو اعترافه كاملا على مسامعها.. انها تشتاق تلك اللحظة و تتوق اليها شوق تائه فى الصحراء لشربة ماء تروى بعض من عطشه و تنجيه من التهلكة..
"
167	"توقف هو على باب حجرته مشدوها و هو يراها على تلك الحالة الهائمة تحتضن وسادته المفضلة الى أحضانها و كم شعر بالغيرة تكاد ترديه قتيلا و هو يتمنى ان يكون فى موضع تلك الوسادة و لو لليلة اخرى بعد ليلة زفافهما اليتيمة.. ليلة اخرى معها كافية يعوضها ما كان وتعطيه القدرة على الصبر على تمنعها و تباعدها عنه الفترة السابقة.. انه يتمناها بكل خلجة من خلجات روحه..
"
168	"لكن ماذا عليه ان يفعل كى تشعر تلك الحمقاء هناك انه ما عاد يرغب الا بقربها هى فقط!؟.. هى وحدها من ادرك انها عشقه الاول و الاخير.. و ان ما عاداها كان مجرد تجربة حب حتى حضر العشق بحق مجسدا فى محياها ليدرك انه ابدا قبلها لم يعشق بل كان يمثل دور العشق..
"
169	"تقدم بلا وعى حيث لازالت تجلس على طرف فراشه ليجلس خلفها لتنتفض هى فى ذعر تستدير لتواجهه شاهقة و هى تلقى الوسادة بعيدا كأنما ضُبطت بالجرم المشهود..
"
170	"ألتقط هو الوسادة فى حركة بهلوانية قبل ان تسقط ارضا و تطلع اليها مبتسما و ما ان هم بمشاكستها حتى سمع صوت يونس الصغير يبكى بالغرفة المجاورة تنبهت لصوته لكن حامد كان الأسبق اليه ليحضره لغرفته التى مازالت تقف فيها فى نفس موضعها حيث تركها حامد و لم تتزحزح قيد انملة من شدة اضطرابها و توترها..
"
171	"دخل حامد الغرفة و هو يداعب الصغير الذى بدأ يبتسم له و هو بين ذراعيه.. قبله فى حنو و وضعه بمنتصف الفراش لتتطلع عائشة اليه متعجبة لما احضر الصغير الى هنا و كان ف الإمكان ذهابها هى اليه فى غرفتها!؟.. هتف حامد وكأنه وعى تساؤلها الصامت:- يونس هينام معايا هنا النهاردة..
"
172	"تحشرج صوتها و هى تقول:- بس دِه بيصحى كَتير بالليل و هيجلج منامك.
"
173	"و اندفعت تحمل الصغير من موضعه الا ان حامد وضع كفيه فى سرعة على كفيها التى كانت تهم بحمل يونس و همس فى شوق:- لو خايفة يصحى بالليل و انتِ مش چاره.. خليكى معاه..
"
174	"اضطربت و جذبت كفيها من تحت حرارة كفيه و هى تنتفض فى خجل:- بس كِده هنضايجوك ف نومتك..
"
175	"هتف فى تأكيد:- انى راضى..
"
176	"أزعنت لطلبه و سارت بقدم متخشبة الى موضعها ع الجانب الاخر من الفراش و صعدته و تمددت كالمحنطة بجوار صغيرها ليصعد هو على الجانب الاخر مدعيا النوم حتى تهدأ تلك التى يهتز الفراش من اثر ارتجافات قلبها الذى يدق بصخب كاد يصم أذنيه.. و بالفعل و بعد فترة لا يدركها شعر باسترخاء جسدها فتأكد انها راحت فى النوم اخيرا..
"
177	"نهض فى حذّر بجزعه مستندا على مرفقه متطلعا الى محياها الناعس فى محبة و شوق طاغ كاد يدفعه دفعا ليوقظها فى تلك اللحظة ليبثها لواعج قلبه الذى يكاد يموت فى سبيل لحظة رضا واحدة منها و بالفعل كاد يفعل الا انه انتفض اثر انتفاضتها مندفعة من الفراش تظن انها تسمع صوت يونس باكيا بالغرفة الاخرى كعادتها دوما هاتفة بإسمه الا ان حامد اندفع خلفها ليجذبها من ذراعها مستوقفا إياها ليتراجع جسدها مستديرا و مرتطما بصدره..
"
178	"تطلعت اليه فى تشوش واضح لا تعلم ما يحدث.. ليهتف هو مشاكسا و بصوت متحشرج متطلعا الى رداء نومها الحريرى ذاك و الذى ارتدته خصيصا و هى تدخل لغرفته اول المساء لتعدل فراشه:- سيبانى و رايحة على فين!؟.. ده انى ما صدجت..
"
179	"تطلعت اليه و بدأت ترتجف و هو تشير للغرفة الاخرى هامسة:- يونس الصغير بيبكى..
"
180	"ابتسم و هو يدنو منها اكثر هامسا:- يونس الصغير نايم اهو ع السرير.. بس فى حد تانى هو اللى بيبكى.. موخداش بالك منيه!؟..
"
181	"تطلعت اليه مشدوهة و كأنما فقدت عقلها غير مدركة معنى ما يتفوه به لتشهق و هى تراه يحملها فجأة و يخرج بها حيث الغرفة الاخرى دافعا بابها بقدمه سائرا بها فى تملك حتى فراشها..انزلها فى رقة و طل عليها من عليائه يدنو منها فى شوق هاتفا بالقرب من مسامعها:- مش كفاية كِده بعاد.. علمتينى الفضيلة يا بت عم ابوى..
"
182	"لم تستطع كبح تلك الابتسامة التى باغتتها لتطل على شفتيها ليقفز هو على الجانب الاخر من الفراش فى رعونة و كأنما ابتسامتها تلك هى الدعوة التى كان ينتظرها منذ زمن بعيد ليقرب محرابها و يدنو من سُوَر شرفتها متطلعا لينل تلك الهدية الثمينة من ثغرها الوضاء ذاك الذى يدعوه الى عتباته الكرزية..
"
183	"انحنى بجزعه محتضنا خصرها ضاما إياها لصدره ليتنهد فى راحة و كأنما ضم بعض روحه الغائبة عن روحه و انحنى يلثم جبينها و همس بأذنها مترنما:-
"
184	"يا غزال و شارد من الچنة
"
185	"من كد ايه وانا بتمنا
"
186	"يا فرح ليلة وانا استنا
"
187	"يا توت ملون عالي يا توت
"
188	"من كد ايه وانا فيكي بموت
"
189	"حب الياجوت مفروط مفروط
"
190	"دي ليلة واحدة ما تكفيش
"
191	"التوب يا دوب كان كد كد
"
192	"والميه كانت ميه ورد
"
193	"سألت جلبي جلبك رد
"
194	"فرجنا عجد وكان ملضوم
"
195	"و بحنا بالسر المكتوم
"
196	"يا عيون و سار مچفيها النوم
"
197	"دي ليلة واحدة ما تكفيش
"
198	"شفيف حريرك دفانى
"
199	"برجوج شفايفك كفانى
"
200	"تمرك وطعمه الحيانى
"
201	"الشهد كان ملو الإبريج
"
202	"يادوب يادوب بنبل الريج
"
203	"زعج الوابور واخدنى طريج
"
204	"دى الف ليلة ما تكفيش..
"
205	"كرر على مسامعها المقطع الاخير عدة مرات لترفع رأسها المغروز بصدره و تتطلع الى عيونه بنظرات دامعة غير مصدقة ما يفعله بها و بقلبها الذى فقدت الإحساس به نابضا بصدرها و كأنما فقد وعيه دفعة واحدة من جراء ما يحدث..
"
206	"انسابت الدمعات على خديها بالفعل ليمد كفه اليها يغتالها مشفقا ليهمس من جديد:- و الله العظيم بحبك..
"
207	"شهقت باكية فى لوعة و قد أستجيب ذاك الدعاء الذى أجهدت قلبها فى ترديده.. انه هنا.. انه لها.. انه يحبها.. نطقها الان و هى تشعر بكل ما تحمله من أحاسيس انه صادق تماما.. بل هو الصدق ذاته بتلك اللحظة.. ليستطرد هو حتى يقضى على اخر ذرة شك قد تتسلل الى قلبها هامسا بأسمها كأنما هى المرة الاولى التى تسمعه يردده:- بحبك يا عيشة..
"
208	"و اخذ يردد اسمها كالمحموم محاولا ان يمحو تلك الذكرى الرهيبة لليلة زفافهما الدامية لتندفع هى الى صدره باكية من جديد.. ضمها اليه اكثر فأكثر حتى أضحت جزءً من أضلعه كما كانت حواء يوما..
"
209	"و ستظل.. لينعم حامد اخيرا بذاك المستقر لجبينه و يُطفئ نار غيرته من الوسادة..
"
1	"وصل حمزة لذاك العنوان الذى أعطاه له عمه زكريا و تطلع لتلك اللوحة المعدنية البراقة امام بوابة حديدية أنيقة .. ڤيلا مندور .. أمهر سائق السيارة الأجرة ثمن توصيله و ترجل متوجها فى ثبات ليطرق ذاك الذر جوار البوابة ليتطلع اليه البواب العجوز من بين أسياخها الحديدة متسائلا:- مين ..!؟..
"
2	"هتف حمزة مجيبا :- انى الباشمهندس حمزة الهوارى بن اخو زكريا بيه ..
"
3	"هتف البواب فى ترحيب :- اهلًا  يا بيه اتفضل .. زكريا بيه بلغنى بوصولك .. هو مستنيك جوه ..
"
4	"فتح البواب احد جانبى البوابة و سمح لحمزة بالمرور و الذى اخذ يتطلع للڤيلا متأملا حتى وصل لبابها الداخلى فطرقه و عرف نفسه من جديد لرزقة التى هللت لوصوله و اصطحبته حيث يجلس عمه بالمكتب و الذى ما ان رأه حتى اندفع فى سعادة محتضنا اياه هاتفا :- الف حمد الله ع السلامة يا حمزة .. نورت إسكندرية .. بس مش كنت تجول انك چاى كنت بعت لك العربية تستناك ع المحطة بدل ما تتصل تاخد العنوان اول ما وصلت .. دِه انى كنت خايف عليك تتوه ..
"
5	"ابتسم حمزة :- لااه متخافش علي يا عمى دِه انى أفوت ف الحديد ..
"
6	"قهقه زكريا :- تمام .. هو دِه المطلوب ف شغلنا يا واد اخوى انك تفوت ف الحديد .. كِده انى اطمنت ..
"
7	"اندفعت هدير لحجرة المكتب هاتفة فى دلال :- بابى ... بليز عايزة العربية عشان ..
"
8	"قطعت جملتها هاتفة فى دهشة ممزوجة بفرحة بريئة كعادتها :- ايه ده ..!؟.. هو حمزة جه ..!؟ مقلتش يا دادى انه جاى ..!!..
"
9	"غض حمزة بصره و هو يرى ذاك البنطال الضيق و القصير الذى ترتديه و ذاك القميص بلا أكمام الذى يظهر ذراعيها كاملين و لم يعقب بحرف على ترحيبها بينما هتف زكريا مشاكسا ابنته :- يعنى كنتِ هاتعملى ايه يعنى لو جلنالك انه چاى ..!؟..
"
10	"هتفت هدير بغيظ :- كنت هعمل كتير يا بابى .. و اول حاجة هعملها انى اجيب شحنة ناموس و أطلقها ف اوضته يرحبوا بيه .. زى الترحيب اللى شفته ف بيتهم بالظبط ..
"
11	"انفجر زكريا مقهقها بينما ابتسم حمزة للذكرى ليستطرد زكريا موجها كلامه لحمزة :- شايف .. تاريها صعيدية على حج ومتسيبش تارها .. ميغركش ...الاصل غلاب برضك ..
"
12	"اتسعت ابتسامة حمزة و رفع عينيه بلا إرادة لأبنة عمه التى رأها متخصرة فى غيظ و وجهها فى تلك اللحظة توحى ملامحه بالإجرام الفعلى لكنه اجرام مخلوط ببراءة عجيبة تربكه فاضطرب و غض الطرف من جديد ليهتف عمه امرا :- ياللاه يا حمزة اما أوصلك اوضتك عشان تستريح من السفر ..
"
13	"هتف حمزة مستنكرا :- ليه ..!؟.. هو احنا مش هنروحوا الشركة ..!؟..
"
14	"ابتسم زكريا رابتا على كتفه :- الصبر يا باشمهندس الشركة مش هطير .. كمان الشركة اچازتها النهاردة .. انت مخدتش بالك انى موچود ف البيت النهاردة و دى ساعة شغل ..!؟..
"
15	"تنبه حمزة فعلا لهذه النقطة و هو يخرج من غرفة المكتب و خلفهما هدير .. اشار زكريا للدور العلوى و السفلى هاتفا :- بص .. منتش غريب .. اختار لك أوضة فاضية تعچبك .. البيت كَبير و فى اوض فوج و تحت .. شاور ع اللى هتريحك فيهم و تبجى بتاعتك ..
"
16	"تنحنح حمزة فى ادب هاتفا :- طب معلش يا عمى.. انى بجول اشوف اى فندج اجعد فيه لحد ما اشوف شجة على كدى جريبة من الشركة عشان متجلش ع البيت و ناسه ..
"
17	"زمجر زكريا فى ضيق حقيقى هاتفا :- وااه .. بيت عمك مفتوح وتجعد بره .. ليه !؟.. مش هنجدر على لجمتك و لا ايه ..!؟..
"
18	"هتف حمزة فى اضطراب :- لاااه .. العفو يا عمى مش الجصد و الله .. بس ..
"
19	"قاطعته هدير هاتفة موجهة حديثها لأبيها :- خلاص يا دادى سيبه براحته .. و لو هو شايف انه هيحد من حريتنا جوه الڤيلا خلاص .. جناح الضيوف موجود ..مش هايبقى له حجة ..
"
20	"هتف زكريا مهللا :- تسلم افكارك يا هدير .. هو دِه الكلام  ..
"
21	"صفقت فى سعادة لنجاحها فى إيجاد حلا للمعضلة بينما انحنى زكريا على حمزة قليلا مستعيدا روحه المرحة هامسا :- عرفت تلاجى حل و انا و انت كنّا هنمسكوا ف خناج بعضينا و الحل جدامنا .. صعايدة صح يا واد اخوى لما مخنا بيجفل يالله السلامة ..
"
22	"قهقه حمزة للمرة الاولى منذ وصوله بل منذ ان رأته هى للمرة الأولى و جذب صوت قهقهاته مسامعها لتتنبه انها ايضا للمرة الاولى تطرب لصوت ضحكات ما لكنها لم تقف امام الامر طويلا كعادتها و لم تحمله اكثر مما يحتمل بل ابتسمت فى هدوء و تطلعت لأبيها و بن أخيه المحبب الى قلبه و هما يتجها معا لجناح الضيوف و قد غابا عن ناظريها الان و ابيها يستند على ذراع حمزة القوية السمراء التى قدمها لعمه فى محبة .. تنهدت فى لامبالاة ملقية كل تلك الخواطر خلف ظهرها و عادت ادراجها لحجرتها ..
"
23	"رن هاتفها مراراً فى تلك الساعة المتأخرة و قررت الا ترد الا انه ألح فى الرنين فتأففت فى غيظ و نظرت الى ذاك الرقم الغريب الغير مسجل عندها لكنها استيقظت على ايه حال و قررت الرد بالفعل هاتفة بصوت ناعس :- ألو .. مين ..!؟..
"
24	"انتفض باسل لسماع صوتها الناعس و اضطربت جوارحه دفعة واحدة فهى المرة الاولى التى يتصل بها  فلم يكن ابدا هناك ما يستدعى ان يفعل .
"
25	"حاول استجماع شتات نفسه هاتفا بغيرة غير منطقية و ليست فى محلها على الإطلاق :- ازاى تردى على حد ف الساعة دى ..!؟..
"
26	"هتفت فى نزق و قد بدأت تستفيق كليا :- نعم !؟..
"
27	"هتف متراجعا عن جنونه :- اجصد يعنى مترديش على نمر غريبة تانى و خصوصى ف الليل ..
"
28	"تجاهلت الرد متعمدة و هتفت فى لهفة :- هااا فى اخبار جديدة ..!؟..
"
29	"اكد و قد تذكر سبب الاتصال من البداية :- ايوه .. امال انى بتصل ليه ف ساعة ذى دى ...!!.. استعدى و انى جاى اخدك نروحوا المستشفى جبل ما الممرضة تبلغ الدكاترة بفوجان المحروج و الدكاترة الصبح هيبلغوا النيابة تاجى تاخد اجواله ..
"
30	"انتفضت بدورها هاتفة :- اعتبرنى جهزت .. و هستناك من باب السرايا الورانى عشان عم سعيد ميخدش باله..
"
31	"اكد بدوره :- اتجفجنا .. انى چاى ف السكة .. اعتبرينى عندك .. سلام عليكم ..
"
32	"أغلق الهاتف و انتفض بدوره خارج الدار و منه للسيارة .. لحظات و كان بانتظارها خلف سُوَر السراىّ الخلفى .. لمح شبحها يقترب فأدار العربة التى كان قد أطفأ محركها حتى لا يسترعى صوتها او إضاءتها انتباه احدهم ..
"
33	"دخلت السيارة ملقية السلام ليرد مندفعا مبتعدا فى طريقهما للمشفى ..
"
34	"لم يتفوها بكلمة طوال الطريق حتى وصلا اخيرا ..
"
35	"استطاعا بمساعدة الممرضة الدخول حيث حجرة المجنى عليه لينقدها باسل مبلغا سال له لعابها فأخذته فى لهفة مبتعدة لتترك باسل يحاول ان يتجاذب أطراف الحديث مع عسكرى الحراسة أمام الباب مؤكدا إنهما .. هو و سندس .. أقارب المجنى عليه بالداخل و لا يريدا شيئا الا التطلع اليه و التأكد انه بخير .. حاول باسل باستماتة إقناع العسكرى و كان لبريق المال تأثيره الفعّال بالتأكيد ليسمح لهما بالدخول لدقائق معدودة شكره باسل ناقدا اياه مبلغا من المال و تسلل هو و سندس لداخل الحجرة فى سرعة ..
"
36	"كان مسعد ممددا على فراشه بصدر عار الا من بعض الأربطة الطبية و بقعة دم تزينها تدل على موضع جرحه .. امتعض باسل لمرأه بهذا الشكل فى وجود سندس التى ما ألقت بالا للأمر متقدمة قرب الفراش هاتفة به فى صوت خفيض نوعا ما :- انا المحامية بتاعت مهران اللى ضرب عليك النار..
"
37	"همس بدوره بوهن :- وجيالى ليه!؟
"
38	"انا معملتلوش حاجة عشان يبقى عايز يقتلنى .. منه لله ..
"
39	"تصنع الغلب و المسكنة و لكن سندس ادركت ما يرمى اليه هاتفة :- على فكرة مهران قالى على كل حاجة و اللى عملته يدخلك السجن كام سنة حلوين .. فأحسن لك قول اللى عندك و أوعدك هساعدك زى ما هساعده .. انا مش عايزة ليك الأذية بس ف نفس الوقت عيزاه يطلع براءة و يا دار مدخلك شر .. هااا .. ايه رايك نتفق و لا ..!؟
"
40	"همس فى استكانة :- نتفق .. شوفى انت عايزة ايه و انا معاكى .. بس كله بتمنه ..
"
41	"حاولت سندس كتم سعادتها حتى تنهى مساومتها مع ذاك الحقير هاتفة بلهجة محامية متمرسة :- بص .. البوليس لقى معاك ٢٠ الف جنيه و هم بينقلوك المستشفى .. لو عِملت اللى هقولك عليه هتاخد قدهم قلت ايه ..!؟..
"
42	"برقت عينا مسعد هاتفا و قد نسى جرحه مخدرا بسحر المال :- طب ما نكملهم ٥٠ الف يا استاذة.. كلك مفهومية ..
"
43	"جز باسل على اسنانه غيظا و هو يرى ذاك الحقير يكلم سندس بهذه الطريقة ما جعله يهتف فى نفاذ
"
44	"صبر :- هنخليهم زفت ٥٠ بس اتنيل جول اللى هتجولهولك و تحفظه بالحرف الواحد ..
"
45	"اكد مسعد هاتفا بجشع عجيب على حالة فى مثل حالته :- خدامكم يا بيه .. بس مش اشوف اى حاجة تحت الحساب ..
"
46	"تطلعت سندس لباسل فما كانت لتستطيع احضار اى مبالغ مالية معها خاصة بهذا الكم لكن باسل لم يخزلها و اخرج من جيب سترته مبلغا ضخما واضعا اياه فوق المنضدة القريبة من فراشه هاتفا فى نبرة قاسية و بصوت واثق يثير الرعب فى النفس منحنيا ليواجه مسعد و نظراته تكاد تقتله
"
47	"حنقا :- أدى يا فجرى الفلوس ..١٥ ألف جنيه .. و ليك زييهم لما نسمعوا انك جلت اللى اتفجنا عليه .. بس بالك انت لو ما نفذت و جلت خلاف ما احنا عايزين .. و الله ما هتجعد عليها ثانية واحدة يا واد المحروج ..
"
48	"ارتعش مسعد متسائلا بقلق :- مش هقعد على ايه لمؤاخذة ..!؟..
"
49	"جز باسل على اسنانه هاتفا بصوت كالفحيح :- الدنيا .. مش هتجعد على وش الدنيا ثانية واحدة .. و هجتلك بيدى .. و أديك كنت ميت ميت .. و اللى الموت ملحجهوش النوبة اللى فاتت يلحجه المرة دى .. جلت ايه !؟
"
50	"ارتعشت سندس بدورها مع ارتعاشة مسعد و للمرة الاولى تشفق عليه و هو يهتف فى وهن من جراء خوفه لا جرحه :- تمام يا بيه .. تمام ..اللى هتقولولى عليه بالحرف هقوله ف النيابة ..
"
51	"ربت باسل على كتفه فى تشجيع مصطنع هاتفا :- انت كِده چدع و تعچبنى .. اتفضلى يا استاذة جوليله يجول ايه بالحرف ..
"
52	"هتفت سندس بعد ان تمالكت نفسها جراء ما رأت من باسل العجيب ذاك و الذى لم تعرفه يوما:- كل اللى عوزاك تقوله ان بينك و بين مهران شغل .. و انك كنت متفق معاه على طلبية عسل نحل .. و اتفقتوا على السعر العشرين الف اللى لقوهم معاك و اللى مهران دفعهم ليك فعلا و إنكم و إنتوا بتتكلموا  ف البيت المهجور ده مهران شاف ثعبان مقرب منك  فخرج سلاحه عشان يضربه لكن انت اتحركت لانك خفت و الطلقة جت فيك غلط و اللى هيأكد كلامك ان مهران بلغ الإسعاف بنفسه ..لو فى نية للقتل كان سابك تموت ف مكانك .. تمام .. فهمت هتقول ايه ..!؟..
"
53	"سأل مسعد :- طب لو سألونى دخلتوا ليه البيت ده من الاساس .. أقول ايه!؟
"
54	"هتفت تخبره :- قول يا سيدى ان الدنيا كانت شمس ف وقتها و انت مش بتستحمل و انك طلبت من مهران تخشوا البيت ف الضل و تتكلموا
"
55	"مع انه عزم عليك تيجى فى بيته بس انت كنت مستعجل و انت اللى طلبت منه تتقابلوا على اول النجع ..
"
56	"تمام كده..!؟.. اى استفسار عن اى حاجة تانى !؟..
"
57	"هز مسعد رأسه نافيا مع دقات العسكرى بالخارج على الباب يتعجلهما مؤكدا على انتهاء وقت الزيارة لتندفع سندس خارجا يتبعها باسل و هو يشير لمسعد إشارة محذرة ان يتفوه بكلمة خلاف ما لقنته سندس .. ليومئ مسعد رأسه موافقا فى خوف مؤكدا انه ما كان ليفعل ..
"
58	"تحرك باسل بالسيارة فى اتجاه النجع و قد شملهما الصمت لكنه صمت من نوع جديد .. ليس صمتا لانه ليس هناك ما يقال بل صمتا ناتجا عن اضطراب نتيجة احتشاد الكلمات فى حلقها دون قدرة على التفوه بها .. و تساءلت و هى تلقى بنظرة جانبية لابن عمتها :- هل هذا باسل حقا !؟.
"
59	"فهى لم تراه يوما بهذه الشخصية القادرة المسيطرة فهو دوما المستهزئ الساخر .. الباسم الباش فى وجه الجميع بلا استثناء لكن ذاك الباسل الذى رأته بالأعلى يحاور مسعد فى اقتدار جانب جديد من شخصية بن عمتها لم تكن تتخيل وجوده من الاساس  ..
"
60	"هتف هو قاطعا شرودها بعد ان لاحظ نظرتها المختلسة تلك :- ايه يا استاذة .. مش عارف حاسس ليه انها اول مرة تشوفينى ..!؟..
"
61	"اضطربت بعد ان ادركت انه لاحظ نظراتها فهمست :- لا ابدا .. بس اصل اللى كان بيتعامل فوق مع مسعد ده .. يعنى ... شخصية جديدة انا معرفهاش ..
"
62	"هتف فى شجن لاأراديا :- و انتِ من ميتا تعرفينى..!؟.. ثم ادار دفة الحديث فى مهارة هاتفا:- يا استاذة انى من سن اتناشر سنة و انى ف السوج بتعامل مع أصناف و أشكال و ألوان من البشر و خلاص عرفت من نظرة الطريجة اللى تنفع مع كل واحد .. واللى شوفتيه فوج ده عينة صغيرة من باسل .. باسل اللى ما تعرفهوش يا بت خالى ..
"
63	"وصلا لسور السراىّ الخلفى لتتنبه هى لوقوف السيارة فتلقى التحية فى صوت متحشرج على عجل و تندفع لداخل السراىّ من بابها الخلفى .. انتظر حتى غابت و تأكد انها بالفعل فى الداخل ليعيد تشغيل العربة من جديد هامسا بشجن لطيفها الذى غاب الان خلف البوابة الصغيرة :- باسل يا بت خالى .. باسل اللى متعرفهوش و لا عايزة تعرفيه .. باسل اللى يتمنى يسمع اسمه من بين شفايفك  ..اسمه اللى بجاله سنين متحرم عليه يسمعه  منيكى .. يسمعه لو حتى بعدها يموت ..
"
64	"تنهد فى قلة حيلة و اندفع بالعربة راحلا مبتعدا عن محياها و كأنما يفر منها هاربا .. لكن منذ متى
"
65	"بمقدور عاشق الهرب من ساكنة روحه ..!؟..
"
66	"هتفت تلك الفاتنة في دلال و هي تميل عليه بإغراء محترف :- بجى كِده يا سى ماهر .. تغيب الغيبة دى كلها و تجول عدولى .. متوحشتش حنان ..
"
67	"هتف بصوت متحشرج متأثرا لقربها المُهلك منه :- لاااه .. كيف تجولى كِده.. اتوحشتك جوى يا بت .. بس غيبت و جيت على شوجة عشان اجيب لك دى ..
"
68	"انتفضت في مكانها و برقت عيناها طمعا عندما اخرج من جيب جلبابه سوار من الذهب و وضعه امام ناظريها لتلهث في جوع حقيقى لمرأى ذاك السوار الذهبي ..
"
69	"هتفت و عيونها لازالت متعلقة بمبتغاها :- دِه ليا انى يا سيد الناس!؟..
"
70	"هتف متفاخرا :- امال ايه ..!؟ طبعا ليكى يا بت .. هاتى يدك ..
"
71	"و جذب يدها البضة و زينها بوضع السوار حول معصمها لتجذب يدها تحركها يميناً و يسارا في تيه و إعجاب ..
"
72	"نهض خلفها يهمس بالقرب من اذنها في رغبة :- ها عچبك يا بت .. !؟..
"
73	"استدارت متكئة على صدره في دلال هامسة :- عچبنى بس .. دِه يچنن يا سى ماهر .. ربنا يخليك ليا و تچيب لحد ما تملى دراعاتى دول كلهم أساور ..
"
74	"هتف و هو يدنيها منه هامسا :- هايحصل يا بت .. هايحصل ..
"
75	"هتفت بفضول :- شكل اللى الناس بتچوله صح .. و ان طلع لك عم و لا خال و لا بهوات السيما .. ألا صحيح الكلام دِه يا سى ماهر ..!؟..
"
76	"دفعها ماهر عنه هاتفا بحنق :- ملكيش صالح .. هو اكل و بحلجة ..
"
77	"تنبهت انها اثارت حفيظته فعاودت إغراءها من جديد مقتربة منه هامسة بدلال :- على جولك .. المهم انك تسلم و تچيب يا حبة عينى من چوه..
"
78	"استدار اليها و قد جذبته بسحر غوايتها المفطورة عليه ليهمس لها :- ايوه ..خلينا ف حالنا .. و مفيش أحلى من حالنا و لا ايه ..!؟..
"
79	"أطلقت ضحكة ماجنة جعلت رأسه يدور و ينسى ما عداها ..
"
80	"انطلقت الزغاريد من ام سعيد و نجاة زوجة ولدها ما ان طالعهما مهران بصحبة عاصم و سندس و كذلك حسام و باسل و حازم يدخلون السراىّ و قد غمرتهم الفرحة اخيرا ببراءة مهران من تهمة الشروع فى قتل ذاك الحقير مسعد بعد ان أكد فى اقواله ان ما حدث كان مجرد خطأ غير مقصود و ان المال الذى كان بحوذته كان ثمن طلبية من العسل الذى يشرف مهران على مناحله و ان ما يثبت صحة اقواله ان مهران بنفسه هو من ابلغ الإسعاف و الشرطة عندما وقع الحادث فلو هناك اى نية لقتله فما الداعى الذى دفعه لإنقاذه خاصة فى مثل ذاك المكان الذى لم يكن ليجد احد فيه جثته لإيام عديدة ..
"
81	"اندفعت زهرة تجاه ولدها الذى كادت تُجن من خوفها عليه تحتضنه فى شوق تطمئن انه حقا امامها و ان تلك الغمة قد انزاحت بلا رجعة ..
"
82	"كان الجميع فى سعادة غامرة ان الامر انتهى على خير اخيرا الا مهران الذى ظل ذاك الجمود يسيطر على ملامح وجهه و هو يجلس يتلقى التهانى من الكل بلا استثناء دون ان يلين ذاك الجمود و لو للحظة حتى لأمه التى كانت فرحتها بنجاته تفوق الحد الذى جعلها لا تدرك ما يعتر ولدها الا بعد حين حينما كان يرد على مجامليه ردودا مقتضبة خالية من الود الذى كان دوما يقطر من كلمات مهران و افعاله ..
"
83	"وجبت صلاة العصر فأنتفض من المجلس مستئذنا ليندفع للأعلى متحججا برغبته فى الاغتسال و الصلاة .. استأذن الجميع متفهمين واحدا تلو الاخر لتهتف زهرة في قلق :- مهران ماله يا عاصم ..!؟.. مش ده مهران اللى غاب عنى اربع ليالى بس .. ده كأنه اتبدل ..
"
84	"ربت عاصم على كتفها متفهما و محاولا بث الطمأنينة داخلها :- متجلجيش .. شوية و هيفك و يرچع احسن من الاول .. اللى شافه برضك مهواش هين .. و الاربع ليالى دوول بهم اربع سنين .. جولى الحمد لله ان ولدك رچع لك بالسلامة يا ام مهران و بكرة يبجى عال .. استحمديه ..
"
85	"همست زهرة بألية و عقلها لايزل مضطربا لمرأى ولدها بهذه الحالة :- الحمد لله على كل حال ..
"
86	"هتف عاصم متسائلا :- هو ماچد اتصل ..!؟.. أوعى تكونى جولتيله حاچة ..
"
87	"نفت زهرة هاتفة :- لا طبعا مقلتش حاجة محبتش اقلقه هو كمان على اخوه و انا عارفة انه هيفضل هناك مش قادر لا يجى و لا هيبقى مرتاح وهو بعيد و احنا ف الظروف دى عشان كده متكلمتش و لا جبت سيرة .
"
88	"هتف عاصم :- طب الحمد لله اهى چت على خير و ربنا سترها معانا ..
"
89	"و ربت عاصم على كتفها قبل ان يصعد لغرفته و تتجه هى للمطبخ لتوصى بطعام شهى من اجل مهران تعويضا عما فاته ربما يعيد له ذلك بعض من ذاك البريق الذى تستشعره كأم و قد خبا فى اعماق ولدها البكر .
"
90	"اندفع مهران لحجرته مارا بذاك الجناح الذى من المفترض ان يكون جناحه بعد زواجه و لم يسطع ان يرمقه حتى بنظره .. شعر ان بداخله قوة غضب هائلة يمكن ان تدمر ذاك الجناح بكل ما فيه و إحراقه رغبة فى إطفاء تلك النيران التى تستعر بداخله فى المقابل .. و ما ان كاد يدفع باب غرفته حتى تذكر جدته فضيلة التى ترقد بالغرفة المجاورة  وانه قد انقطع عنها و عن زيارته لها بشكل دورى مع ميقات كل صلاة حاملا لها ماء الوضوء ليساعدها فى اتمامه قبل ذهابه للصلاة بالمسجد.. ترى كيف حالها دونه و قد تخلف عنها اربعة ليال كاملة !؟..
"
91	"توجه الي بابها يطرقه فى وجل و هو يعلم انها لن تجيب كعادتها فدخل فى هدوء ليراها تتمتم بأذكارها فى خشوع و مسبحتها الألفية تتدلى من احد كفيها .. شعر بشوق هائل يجرفه ليقبل تلك الكف المتعرقة و يلقى برأسه المكدود بحجرها الطاهر ..
"
92	"اقترب منها لتستشعر وجوده رافعة رأسها متطلعة اليه لتهتف فى سعادة :- مهران يا حبة جلبى .. رچعت بالسلامة يا واد الغالى ..
"
93	"تعجب من معرفتها بالأمر فهو يعلم تماما ان الجميع  اصبح يخاف عليها تأثير الحزن و الهم لكبر سنها فلا يخبروها الا الطيب من الاخبار ..
"
94	"اندفع اليها يلقى برأسه فى تجويف قدميها المتشابكتين فوق اريكتها المفضلة .. ضمت رأسه اليها و ربتت على ظهره فى حنو هامسة فى تفهم عجيب كأنما تعرى روحه :- مالك يا مهران .. راحت فين روحك و عزمك .. راچع مهران و منتش مهران اللى اعرفه ..
"
95	"كاد يبكى و هو يخبئ وجهه بحجرها الحانى و تلمست هى ذلك بمشاعر  جدة هو عندها أعز من ولدها ذاته فربتت من جديد على كتفه و جالت بكفها على طول ظهره و عرضه تتمتم ببعض الأدعية و آيات القرآن الكريم دفعا لتلك العين الشريرة التى اصابت حفيدها المفضل لقلبها ..
"
96	"همهمت بعد فترة ما ان استشعرت انه هدأ قليلا هامسة :- جوم يا مهران و سلمها لله جادر يعدلها من عِنده .. جوم و صل ووضينى جبل ما تروح .
"
97	"رفع مهران نظراته اليها متسائلا :- معلش يا ستى انى بجالى اربع ليالى مش باچى اوضيكى ..
"
98	"ابتسمت و هى تربت على جانب وجهه هاتفة :-كيف دِه ..!؟.. كنت بتاچى يا مهران .. مخلفتش ميعاد صلاة حتى الفچر .. بس ف كل نوبة اشوفك مهموم كيف ما انى وعيالك دلوجت و تروح توضينى و تبوس على يدى و تجولى ادعيلى يا ستى انى ف ضيجة شديدة و كنت بدعى يا ولدى .. بدعى و انى جلبى هيتخلع لشوفتك متكدر كِده..
"
99	"تعجب مهران من كلماتها التى تقطر صدقا و بالفعل نهض لمساعدتها فى الوضوء و قبل جبينها فى محبة طاغية قبل ان يرحل ليلحق بصلاة العصر متمنيا ان ينزاح ذاك الهم من على قلبه لكن هيهات فوجعه و صدمته فى توأم روحه لا يعادله وجع و لا تساويها صدمة ..
"
100	"طرقت باب غرفته و هى عازمة على معرفة الامر برمته للنهاية .. اذن لها بالدخول فدفعت الباب و دخلت ملقية السلام دافعة ذاك المقعد لتجلس عليه لتكون فى وضع مقابل له تماما و نظرت اليه منكس الرأس هكذا فشعرت بالضيق فهتفت تجذب
"
101	"انتباهه :- مهران ..!! خبر ايه ..!؟.. ايه اللى حصل للى انت عاملة ف نفسك ده ..!؟..
"
102	"تنهد فى ضيق و صمت و لم يعقب لتستطرد هى و قد عزمت على دك حصون جموده و ثباته منذ عاد الى البيت بعد محنته الماضية :- بقولك ايه يا مهران انا سندس يا مهران عارف يعنى ايه سندس!؟..
"
103	"تطلع اليها مستفهما لتكمل بمحبة :- يعنى توأمتك و حتة من روحك .. هتخبى على روحك يا مهران ..!؟..
"
104	"تطلع اليها فى محبة مماثلة و هز رأسه فى تشتت و لم ينطق حرفا لتندفع متسائلة بغتة :- ايه اللى حصل بالظبط يا مهران ..!؟.. مين مسعد ده و عارفه منين ..!؟.. و ايه اللى حصل بينكم بالظبط!؟..
"
105	"انتفض حانقا يهتف فيها :- ما خلصنا من الموال دِه و كل حاچة اتجالت ف النيابة ..
"
106	"هتفت بدورها :- مش صحيح .. انا عارفة ان مش دى الحقيقة .. و اللى متعرفهوش انى انا اللى قلتله يقول كل الكلام اللى اتكتب ف اقواله ف النيابة يعنى انا اللى عارفة كويس ان مش دى الحقيقة .. ايه الحقيقة بقى ..!؟.. و ايه اللى خلاك توصل انك ترفع سلاحك على الراجل ده و انا اكتر واحدة ف الدنيا متأكدة انك متعملهاش!؟...
"
107	"تهرب منها يدور فى الغرفة لا يريد ان يلتقى بعينيها حتى لا تثبر أغوار نفسه و تدرك حقيقة ما حدث و تقرأه جليا بعمق عينيه ..
"
108	"تنهدت متسائلة فى تعجب :- مش غريب انك من ساعة ما رجعت من الحجز مزرتش تسنيم و لا جت هى تطمن عليك و لا مرة سواء و انت ف الحبس او هنا لما رجعت ..!؟..
"
109	"انتفض من جديد عند ذكر تسنيم هاتفا :- لاااه .. كانت عايزة تاچى و انى اللى منعتها و انى بكلمها ف التليفون اطمنها عليا ..
"
110	"تنهدت سندس من جديد و هى تربت على كتفه فى حنو و قد ادركت ان هناك سرا فى ما يحدث .. سرا شائكا و خطيرا  و الا ما كان استمات اخوها هكذا للدفاع عن سريته و عدم فضحه لمخلوق حتى لها هى و همست قبل ان ترحل تاركة الغرفة فى هدوء :- تسنيم عيانة يا مهران ..من ساعة ما سمعت باللى حصل لك و هى راقدة و دكاترة داخلين و دكاترة خارجين ..
"
111	"هتف فى وجل مقاطعا إياها :-عيانة!؟
"
112	"هزت رأسها و هى على اعتاب الحجرة قبل ان تخرج و تغلق الباب خلفها :- مش بتقول كلمتها يبقى اكيد عرفت بده .. مع انها على حسب ما شفتها لما رحت أزورها رايحة خالص عن الدنيا و كل اللى على لسانها .. اسمك ..
"
113	"انتفض مع إغلاق اخته للباب كأنما اغلقته بوجه قلبه الذى ما عاد يحتمل .. شطراه يتنازعان فى ضراوة .. شطره الذى مازال يحن لها كحبيبة و منية لروحه و شطره الاخر الذى ما عاد يطيق ذكرها امامه و لا يتذكر الا صورتها امام ذاك الحقير و هى تعطيه ثمن اثامها التى ساومها على فضحها .. انه يكرهها .. لا .. بل يحبها .. و لايزل يحبها بل يعشقها و هذا ما يعذبه و يدفع به لحافة الجنون .. جلس مهدودا على اقرب مقعد واضعا رأسه المثقل بالصراعات بين كفيه يهمس متضرعا فى وجع .. يااارب ..
"
114	"بدأت الانفجارات تتوالى و صوتها يتتابع فى صخب و صرخات هنا و هناك و تلك الملامح المألوفة لذاك الوجه الذى يطارده دوما يظهر و يختفى من جديد مع صرخة بأسمه جعلته ينتقض فى ذعر اصبح علامة من علامات استيقاظه منذ كان فى الخامسة من عمره تقريبا ..
"
115	"ألتقط انفاسه فى تتابع يتلفت حوله على الرغم من يقينه انه بحجرته و على فراشه و ان ذاك الكابوس الذى يصاحبه كظله هو سبب ذاك الاضطراب الذى يعانيه بعد استيقاظه من نومه مباشرة ..
"
116	"طرقات على الباب من خادمه تؤكد انه استيقظ بالوقت المناسب تماما .. دخل الخادم هاتفا فى تأدب :- صباح الخير يا سيد بيه .. ثوانى و الحمام يكون جاهز لحضرتك ..
"
117	"أومأ سيد برأسه موافقا و ألتقط من على تلك الصينية التى أحضرها الخادم كوب من عصير برتقال طبيعى هو المفضل له صباحا و ما ان انهى بضع رشفات منه حتى خرج خادمه يعلن جاهزية الحمام لأستقباله ..
"
118	"جلس يتناول إفطاره و عينيه تجولان على اخبار المال و الاعمال فى الجريدة التى ينشرها أمام ناظريه وفجأة توقف عن ابتلاع لقمة كاد يغص بها فألتقط كأس الماء ليرتشف منها ما يخلصه من غصته و هو يطالع ذاك الاسم المتألق فى عالم الاعمال و الإنشاءات .."" الهوارى جروب "" يعلن عن مشروع جديد سيبدأ فى تنفيذه بالصعيد ..
"
119	"ألتمعت عيناه ببريق ما يشبه بريق احد الذئاب الذى اخيرا عثر على ضالته المنشودة .. همس فى سعادة و هو يتطلع للأسم من جديد :- اخيرا الفرصة جت و هنتجمع و كل واحد ياخد حقه ..
"
120	"..و ابتسم تلك الابتسامة الصفراء من جديد و هو يقذف بالجريدة بعيدا بطول ذراعه ...
"
1	"اشار مهران لحازم من بين مجلس الرجال المجتمعين من اجل عقد قرانه مشيرا اليه ليبتعدا عن الحركة الدؤوب الموجودة بالمكان ليتبعههما حمزة ليهتف مهران موجها حديثه لحازم:- معلش يا واد عمى.. عارف ان الوجت مش مناسب.. بس فى مصيبة كَبيرة ممكن تحصل النهاردة لو معرفناش نتصرفوا صح و الدنيا تتلحج..
"
2	"هتف حازم متعجبا:- مصيبة ايه لا قدر الله !؟..
"
3	"هتف مهران دون تردد:- سيد العشماوى.. عارف يطلع مين !؟..
"
4	"لم يقاطعه احدهما ليعطيا له الفرصة ليستطرد هامسا و هو ينظر الى حمزة الذى لم يحضر اجتماع الهوارية لانشغاله بترتيبات عقد القران مع باقى الشباب:- يبجى واد سليم الهوارى.. يبجى اخوك يا حمزة..
"
5	"تسمر حمزة بموضعه و لم ينبس حرفا و تطلع حازم لحمزة فى إشفاق.. ليستطرد مهران:- هو السبب ف كل المصايب اللى وجعت للهوارية الفترة اللى فاتت و من ضمن موال الجبض عليك بتهمة المخدرات اللى لجوها ف المينا باسمك..
"
6	"همس حمزة بصوت متحشرج:- و ليه يعمل فيا كِده و انى اخوه !؟..ليه يعمل ف الهوارية كِده م الاساس !؟..
"
7	"هتف مهران:- دِه اللى هنعرفه لما نروح له بعد الناس ما تنفض عند بيت اولاد منصور اللى ف اخر النچع..
"
8	"هتف حمزة مصدوما:- اولاد منصور!؟..ايه اللى يوديه هناك !؟.. دى بينها هاتيجى ليلة كَبيرة!؟..
"
9	"هتف حازم يستفسر:- اولاد منصور دول شكلهم مش تمام و بينهم و بين الهوارية عداوة.. انا استنتجت صح!؟..
"
10	"اكد مهران:- مظبوط يا حازم.. و دِه دورك بجى.. عايزينك تدخل ف الوجت المناسب.. الدنيا لو ولعت و الله ما هتهدى الا ببحور دم..
"
11	"هتف حازم:- متقلقش هبقى جاهز و هعمل اتصالاتى وربنا يستر... الموضوع شكله مش سهل..
"
12	"اكد حمزة متوترا:- مش سهل بس !؟.. ربنا يسترها يا حضرة الظابط.. دوول جتالين جتلة و جلبهم ميت و ميعرفوش ربنا..
"
13	"هتف مهران رابتا على كتف حازم:- معلش يا حضرة الظابط هنخدك من فرحتك بكتابك بس اديك شايف الدنيا واصلة لفين..
"
14	"اكد حازم:- متقولش كده يا مهران ما كلنا ف مركب و احدة.. و سيد بن عمى برضو.. و مش لازم نسيبه بين أيديهم.. و ربنا يستر..
"
15	"هتف مهران و حمزة معا:- يااارب..
"
16	"وانفض جمعهم بقلوب واجفة مما هو ات..
"
17	"وصل عاصم و مهران و باقى الهوارية الى حدود دار اولاد منصور الذى ابتاعه سيد و وقفوا فى صمت تام يترقبون ما يحدث عندما اندفع جعفر الى داخل الدار يخبر سيد بوصول عاصم الهوارى و باقى رجال الهوارية فى عقبه..
"
18	"خرج سيد و على يمينه جعفر و رجال اولاد منصور يحيطون بالدار كالسوار بالمعصم..
"
19	"هتف سيد فى تعال:- جاى ليه يا عاصم..!؟
"
20	"هم مهران بالاندفاع لتليقن ذاك الصفيق درسا فى كيفية مخاطبة ابيه سيد الهوارية و كبيرهم لكن عاصم منعه قبل ان يندفع من موضعه بجواره مؤكدا انه يتقبل الامر و لا داعٍ لجعله ينجح فى استفزاز احد الهوارية مهما كان الثمن..
"
21	"هتف عاصم فى هدوء:- كيفك يا واد سليم !؟.. مش برضك واد سليم واد عمى غسان..!؟
"
22	"انفجر سيد متحدثا فى غضب هادر:- ايوه واد سليم.. واد سليم و ده يشرفنى.. واد سليم اللى حكمت عليه بالطرد بره بلده و الموت و هو لسه على وش الدنيا.. فاكر سليم يا عاصم بيه و لا نسيته و نسيت ظلمك ليه !؟..
"
23	"هتف عاصم بنفس الهدوء:- ايوه طبعا فاكره و هو فى حد ينسى واد عمه !؟..
"
24	"صرخ سيد:- انت نسيته يا عاصم.. بس انا جاى اهو عشان أفكرك و عشان اخد بتار غربته من اللى ظلمه هاخد حق ابويا منك يا عاصم يا هوارى..
"
25	"هتف عاصم يحاول التماسك و ضبط الاعصاب حتى لا ينفلت زمام رجال الهوارية و يندفعوا فى حركة غير محسوبة العواقب للنيل من اولاد منصور:- بجول لك ايه يا ولدى.. ابوك هو اللى اختار كل حاچة بنفسه و بمزاچه و محدش لا چبره و لا هدده.. ابوك كان ممكن يبجى رد سجون و سوابج لولا وجفتى و تنازلى عن حجى لانه ضربنى بالنار.. ابوك هو اللى طلع الچبل و صاحب عيال الليل و بجى يرازى ف الخلج..
"
26	"انى كل اللى عملته خيرته يا يجعد وسطينا بالمعروف يا يفارجنا و ياخد اللى هو عاوزه.. وهو اختار الحل التانى و فارجنا و جال اعتبرونى ميت انى مليش صالح بالنچع دِه تانى و لا بناسه.. طفش و هج و محدش عرف له طريج حتى اهل بيته رعيناهم بما يرضى الله..
"
27	"صرخ سيد فى هيسترية:- كدب.. كدب.. انت كداااب.. ابويا اطرد من بلده بأيدك و انت اللى هددته لو رجع هتموته و انت اخدت ماله و ارضه و مدتلوش و لا مليم..حتى امى مسبتونيش اتهنى عليها منكم لله..
"
28	"هتف عاصم مهادنا:- يا ولدى انى لسه عارف النهاردة ان أبوك كان متچوز من امك ف مصر.. محدش كان يعرف انها مرته م الاساس..
"
29	"هتف سيد موجوعا:- حرام عليكم.. انتوا خدتونى من حضنها.. سنين طويلة و انا كل ليلة احلم بيها و انتوا بتنزعونى منها عشان تقتلوها.. و انت السبب يا عاصم..
"
30	"هتف عاصم و قد بدأ يفقد رباطة جأشه بسبب كل تلك الاتهامات المتعاقبة:- نجتلها !؟.. يا ولدى بجولك مكناش نعرفوا م الاساس انها كانت مرت سليم.. هى ف يوم و ليلة اختفت هى و ابوها م النچع و بعدها بكام سنة رچعت و متكلمتش بولا كلمة من ساعتها.. يبجى نجتلها ليه و عشان ايه!؟..
"
31	"هتف سيد صارخا من جديد:- ايوه انت اللى قلت لأبوها لما هربت من وراه عشان تتجوز ابويا أنك هتجبهاله لحد عنده عشان يخلص عاره و يدفنها و يرفع راسه قدام اهل النجع كلهم و وفيت بوعدك يا عاصم بيه و وصلتوا لطريقها ف مصر و خدتوها منى و مكنتش بتعمل حاجة الا انها بتصرخ باسمى و لما ابويا سأل أتأكد إنكم جبتوها ع النجع فعلا و قتلتوها و حرمتونى منها السنين دى كلها..
"
32	"هنا صرخ صوت من الماضى السحيق.. صوت ما سمعه احدهم منذ زمن بعيد.. صرخت سيدة بصوت متحشرج و عيون دامعة:- كذب.. كل دِه كذب و افترا.. كل دِه من تدبير ابوك منه لله.. ربنا ينتجم لى منيه..
"
33	"اندفع سيد لأمه التى كانت تقف مترنحة تستند على ذراع ثريا فى وهن هاتفا:- انت بتقولى ايه يا امى!؟.. متخافيش منهم.. انا معاكى.. و هاخد لك حقك و حق ابويا..
"
34	"بكت سيدة فى لوعة هاتفة:- حج ايه بس يا ولدى.. حج ايه و من مين..!؟. انى مليش حج عند الناس دى انا حجى عند ابوك اللى ضحك عليّ و چرچرنى وراه لحد مصر مع ابويا الغلبان..
"
35	"هتف سيد فى تعجب:- انتِ ابوكِ كان معاكى!؟.. ازاى!؟..
"
36	"أكدت سيدة بإيماءة من رأسها:- ايوه.. ابويا سافر معاى لما چه طلبنى منيه و جال إننا هنعيش ف مصر و مش راچعين النچع تانى و لا نعرفوا ناسه.. و سافرنا و اتچوزنا.. عشت انى و ابويا ف حارة و ابويا اشتغل بتاع بمب و طراطير بيبعهم للعيال ف العيد و المواسم.. ما هو ابوك مكنش بيحن علينا الا بزيارة كل فين و فين يرمى لنا جرشين عشانك و ادى وش الضيف و ف يوم حصل مشكلة ف المعمل اللى ابويا بيشتغل فيه و انفچر المعمل و ابويا راح فيها و مبجليش حد.. حتى انت يا حبة عينى چه ابوك و سحبك من حضنى مع رچالته و سابنى لحالى لا فلوس و لا ليا حد..
"
37	"جالى و هو بياخدك ان دِه احسن لك عشان هتعيش عيشة محدش يحلم بيها و انى مش معايا ااكلك حتى العيش الحاف و عرفت بعدها انه اتچوز واحدة بت ناس ضحك عليها و شاركها بماله اللى خده من عاصم بيه عشان يسيب النچع.. ولاد الحلال ساعدونى ورچعت على هنا و كل اللى همى يبجى معاي فلوس عشان اعرف اردك لحضنى بس مجدرتش..عجلى راح.. مكنتش بفتكر الا يوم ما خدوك من حضنى يا حبة جلبى و انت بتصرخ و انى بصرخ باسمك.. سيد..
"
38	"شهقت سيدة فى لوعة و هى تحتضن ولدها و تعتصره بين ذراعيها بينما ظل هو متخشب الجسد ساهما غير مدرك لما يحدث و غير قادر على تصديق ما سمعه لتوه.. هل كان ابوه يغذيه بكره الهوارية و الحقد عليهم طوال هذه السنوات بالباطل !؟.. هل كان ابوه بكل هذا السوء الذى يسمع و بكل هذه الفظاعة التى يدركها الان!؟
"
39	"لما يفعل به بهذا !؟.. لما يحرمه من امه كل هذه السنوات و يجعله يعيش على ذكراها فى حلم لازمه كل سنوات عمره تقريبا منذ انتزع من أحضانها بهذه القسوة !؟..
"
40	"همس سيد بصوت متحشرج و ذهن مشوش:- بس ابويا كان بيحبك... ده انا مشفتش راجل بيحب واحدة زى ما حبك و اتأثر لما عرف اللى عملوه فيكِ.. ازاى ده كله يبقى كدب و تمثيل !؟.. ازااااى!؟..
"
41	"ربتت سيدة على كتفه مهدئة و شهقات بكائها ترتفع فى لوعة تشاركها ثريا إياها حزنا على حال ولدها المصدوم..
"
42	"انتفض جعفر بغيظ فى اتجاه سيد دافعا اياه الى داخل الدار بصحبة امه و ثريا هاتفا به:- بجى طلعت هوارى يا واد المحروج !؟.. امال عشماوي ايه و بيه من مصر!؟.. ادخل.. لك عازة بس نروج لك..
"
43	"انتفض رجال الهوارية و شبابها لرؤيتهم ما يحدث لسيد على يد جعفر بن منصور الذى استدار لهم فى غضب هادر:- بجولكم ايه !؟.. انى ميلزمنيش الكلام دِه ولا حواديت الف ليلة و ليلة دى.. انى ليا غرض واحد بس.. و هخده..
"
44	"انتبه سيد لمقصد جعفر فقد كان الغرض من اتفاقهما هو التخلص من عاصم الهوارى مهما كان الثمن.. لذا اندفع دون وعى دافعا بذاك الرجل الذى كان يسد باب الدارمانعا اياه عن الخروج و اندفع بإتجاه عاصم محاولا ابعاده عن مجال إطلاق جعفر للنار و الذى دوى صوته جليا و بدأ الهرج و المرج.. و زاد الامر اشتعالا مع ظهور حازم و عساكره محاوطا الدار لتعلو صرخات النساء و يعلو صوت البارود فقد كان للمعركة ضحايا بالطبع و لتلك الرصاصة التى انطلقت من سلاح ذاك الاحمق الدعو جعفر قبل ان يختفى هاربا عند وصول الشرطة.. مستقر..
"
45	"دخل ناصر لشقته ليجدها تحضر طعام العشاء مترنحة.. هى لا تزل فى أشهرها الاولى لكنها ضعيفة البنية و تشعر دوما بالدوار.. اندفع هاتفا بها فى تأنيب:- يا شيماء مش انا قلت لك متعمليش حاجة و انا هنزل اكل عند امى!؟..
"
46	"هتفت و ابتسامة على شفتيها:- انا ببقى مبسوطة و انا بعمل لك حاجتك مهما كنت تعبانة..
"
47	"ابتسم فى سعادة مقربا إياها منه محتضنا خصرها لكنه تنبه ان كفيه ملطخة بالشحم و ان ردائها طاله بالفعل بعض منه فابتعد متقهقرا جذبته هى من جديد موضعه السابق ليهمس لها فى أعتذار:- ايدى المشحمة بوظت هدومك يا شوشو..
"
48	"همست و هى تمرغ وجهها بأحضانه:- فداك هدوم الدني يا عيون شوشو.. و استدارت ليكون ظهرها مستندا لصدره رافعة كفيه واضعة احدهما على بطنها و الاخر بالقرب من انفها تشمه فى استحسان عجيب..
"
49	"ابتسم ناصر متعجبا و هامسا بالقرب من اذنها:- بتعملى ايه يا شيماء!؟..
"
50	"همست مؤكدة:- نفسى رايحة على ريحة الشحم مش عارفة ليه !؟..
"
51	"و قهقهت مستطردة و هى تشير لبطنها:- الظاهر الواد بلية مزاجه جه ع الشحم..
"
52	"انفجر ناصر ضاحكا و همس مشاكسا:- طب تمام.. فكرينى انيمك كل ليلة ف كبوت العربية اللى بصلحها ف الورشة..
"
53	"قهقهت بدورها و هى تستدير واضعة خدها على صدرها هامسة فى دلال:- و اهون عليك يابوالنصر!؟..
"
54	"همس و هو يميل اليها بشوق:- و لا لحظة يا شوشو.. و لا عمرك تهونى
"
55	"ابتسمت فى عشق و هى تخبئ رأسها بصدره من جديد باحثة عن رائحة الأمن بأحضانه و كذا رائحة الشحم التى اصبحت تشتهيها..
"
56	"هتفت سيدة و هى تصرخ فى لوعة متشبثة بباب غرفة العمليات:- يااارب.. ردوهولى يا رب.. ملحجتش اتملى منيه و لا شبعت من حضنه..
"
57	"وشهقت بوجع يدمى القلوب مستطردة فى تضرع:- و النبى يااارب.. خطفوه من حضنى و فضلت طول السنين دى بستنى طلته.. انى هموت لو چراله حاچة.. هموووت..
"
58	"و سقطت على ركبتيها تبكى فى حرقة و شهقات بكائها تدوى فى ارجاء المشفى.. كانت ثريا بقربها تحاول تهدئتها رغم لوعتها بدورها على ذاك الراقد بالداخل بين يدى الله اقرب للموت منه للحياة.. كانت تبكى رغما عنها و لا تدرى ما عليها فعله الا محاولة مواساة سيدة و مشاركتها البكاء خوفا و هلعا على فقد حبيبهما المشترك و الذى لم تستطيع الاعتراف بحبها له فكتمته بأعماق روحها لا تجرؤ على البوح به و لكنها تكاد تختنق به فى تلك اللحظات الفاصلة و التى لا يسطيع المرأ الا ان يكون صادق مع نفسه..
"
59	"اندفع طبيبا من داخل غرفة العمليات هاتفا فى ذعر:- احنا محتاجين دم ضرورى و بكميات كبيرة.. اللى يقدر يتبرع يا جماعة يتبرع بسرعة.. حياة المريض فى خطر..
"
60	"انفجرت سيدة فى البكاء من جديد و شاركتها ثريا فى لوعة قاهرة ما استطاعت كتمانها بينما اندفع كل من مهران و حمزة و بعض شباب الهوارية و التهامية للتبرع و انتظر رجال العائلة و على رأسهم عاصم على امل نجاة سيد و كلهم شفقة على تلك المسكينة سيدة التى تقتل نفسها حزنا و كمدا على ولدها..
"
61	"مر الوقت بطئ كليل ما له نهاية و الأنتظار كاد يقتلهم هما على ذاك المسكين بالداخل حتى ظهر اخيرا الطبيب خارجا من باب غرفة العمليات متنهدا فى راحة و هو يزيح عن وجهه قناعه الأزرق هاتفا:- الحمد لله.. انقذناه بأعجوبة.. ربنا يسهل و يعدى الثمانية و أربعين ساعة اللى جايين دول على خير..
"
62	"اندفع عاصم متسائلا:- يعنى هو تمام يا داكتور !؟
"
63	"اكد الطبيب بإيماءة من رأسه:- اه..بالنسبة للحالة اللى جه فيها اقدر اقولك انه انكتب له عمر جديد.. لكن بخصوص التداعيات بعد العملية دى مقدرش أحددها الا بعد ما يفوق بإذن الله.. ادعوله بالشفا..
"
64	"هتف الجميع:- ياارب..
"
65	"اندفع السرير المدولب الذى يحمل جسده الى خارج الغرفة ليتجمهر الجمع حوله و الممرضين يدفعوا به لغرفة العناية الفائقة.. ظل الكل مترقبا من خلال زجاج الغرفة لجسده المسجى الذى يتم وصله بالخراطيم و الأنابيب الطبية اما سيدة فقد وقفت ملتصقة بالزجاج تطالعه فى لهفة ليفتح عينيه متطلعا اليها من جديد.. تتمنى لو تعطيه بعضا من روحها و عمرها فى سبيل نظرة منه تشفى جراح سنوات عجاف مضت من الانتظار أملا فى رؤيته من جديد..
"
66	"اندفع باسل كعادته الى شقته حتى يراها.. تطلع الى حيث تجلس دوما تطالع قضاياها لكنه لم يجدها..
"
67	"شعر بالقلق و توجه الى حجرتهما ليجدها ممددة على فراشهما تتطلع للسقف فى تيه و دموع تنساب على خديها..
"
68	"هرول اليها فى ذعر هاتفا:- ايه فى يا سندس !؟.. بتبكى ليه !؟.. الموضوع بتاع سيد ده عدى على خير.. و ابوك و اخوك تمام الحمد لله.. ايه فى تانى!؟..
"
69	"لم تجب و إنما تطلعت اليه بعيون تجود بمزيد من الدموع.. جذبها لصدره هامسا فى لوعة:- چرى ايه يا بت خالى !؟.. متنشفيش دمى الله يرضى عنيكِ.. فى ايه !؟..
"
70	"همست بصوت متحشرج و هى تمد له يدها بأختبار ما:- انا حامل يا باثل.. حامل..
"
71	"تطلع اليها فى تيه للحظات و همس متعجبا فهو يعلم ان حدوث الحمل هذه الفترة غير وارد كما اخبره الطبيب:-حامل !؟.. انتِ متأكدة !؟..
"
72	"اومأت فى إيجاب هاتفة:- عِملت كل الاختبارات و كلها اكدت نتيجة واحدة.. انا حامل..
"
73	"جذبها الى احضانه فى سعادة يضمها بين ذراعيه فى سعادة دامع العينين شاخصا بصره للسماء شاكرا لله على نعمه و جوده.. و همس مشاكسا إياها فى فرحة:- بس بجولك !؟..
"
74	"تطلعت اليه فى فرحة مستفسرة:- ايه!؟..
"
75	"همس فى مجون:- تاريكِ محامية شاطرة و انى معرفش.. كسبتى جضيتى من اول چلسة..
"
76	"انفجرت مقهقهة ليستطرد بدوره يشاكسها:- بس انى عايز استئناف يا استاذة.. و نقض كمان لو أمكن..
"
77	"قهقهت من جديد و هى تتعلق برقبته بسعادة فاقت الحد فقد رزقها الله بطفل من ذاك الرجل الذى تعشقه بصدق..
"
78	"كانت الساعة قد تخطت السادسة صباحا بقليل و هى تجلس قبالة حجرته و بجوارها امه المسكينة ممددة على مقعدين و قد نال منها الإرهاق مبلغا عظيما فراحت فى سبات عميق تشهق فيه غير واعية هامسة باسمه.. كانت قد استأذنت أبويها ف البقاء برفقة سيدة بالمشفى عندما اتصلت بهما تخبرهما ما حدث لتنال موافقتهما على البقاء.. نهضت فى هدوء و توجهت خطوات باتجاه الحاجز الزجاجى الذى يفصل جسده عنهما..
"
79	"استندت على ذاك الحاجز فى تضرع كمن يتعلق بأستار مقام مبارك.. و همست او كانت تظن انها تهمس لنفسها:- يااارب.. يا رب تجوم بالسلامة لجل امك الغلبانة دى اللى ملحجتش تفرح بيك.. و عشان.. و ترددت لحظة مستطردة.. و عشان خاطرى..
"
80	"و سالت دموعها فى صمت كان ابلغ من آلاف الكلمات التى يمكن ان تناجى بها ذاك الحبيب الراقد فى دعة و سكون لا يدرك حالها و لا تظنه يدرك يوما.. انها تحبه.. نعم تحبه.. و بعد ما عرفته و سمعته بنفسها اصبحت تعشقه.. انه ضحية ابيه.. ذاك الرجل المتجبر الذى سعى لتحميل ولده ثأر خسيس لا ناقة له فيه و لا جمل.. أرهق مشاعره و أدمى روحه بأنتقام ما استطاع هو تنفيذه فى حياته ليتركه إرثا مشؤوما حتى ينفذه ولده و الذى يعتقد انه يكرم أباه حينما يقوم بما وعد به كدين عليه.. ياله من مسكين !؟.. و ما اثقل ما تحمل من اوجاع !؟..
"
81	"انها لم تكن تدرك كل هذا و لا تعلم كل تلك الأسرار التى أظهرت كم الالم الذى عايشه و كم الوجع الذى عاناه..فاضت دموعها من جديد تكتم شهقاتها بصعوبة..
"
82	"شاركتها سيدة البكاء فى صمت و قد كانت قد استيقظت مع حركة ثريا من مقعدها و استمعت لهمسها المناجى و أمنت على دعائها فى وجل و قد ادركت ان هذه الفتاة عاشقة لولدها..عاشقة حتى النخاع..
"
83	"اندفع حمزة و من خلفه عمه زكريا لداخل دار ابيه و دخل غرفته و اغلق بابه خلفه كان الجميع مجتمعين فى ردهة الدار فتنبهوا لحال حمزة.. استدارت رؤوسهم فى اتجاه زكريا مطالبين بتفسير.. لكن زكريا هتف بدوره:- انا داخل له..
"
84	"لم ينطق احدهم كسبانة ويونس وحامد بكلمة و كذلك هدير التى تطلعت الى ما يحدث بعيون حائرة لا تدرك ما يجرى..
"
85	"توجه زكريا لغرفة حمزة و دق الباب للحظة و دلف للداخل و اغلق الباب تاركا الجمع بالخارج يفترض ما يحلو له..
"
86	"تنهد زكريا عندما وجد حمزة يقف مديرا ظهره اليه متطلعا للأفق البعيد من نافذته المنفرجة يسمع هديل زوج من الحمائم يقف على خصاصها فى وداعة..
"
87	"اقترب زكريا رابتا على كتف بن اخيه هامسا:- كله خير يا ولدى.. ربنا يعديها على خير..
"
88	"انتفض حمزة مستديرا بكليته فى مواجهة عمه:- خير !؟.. خير منين يا عمى !؟.. هو ليه عمل فينا كِده !؟.. ليه !؟.. لييييه !؟..
"
89	"تنهد زكريا فى حزن و لم يعقب بينما استطرد حمزة فى غضب:- انى طول عمرى كاره انى انطج اسمه ورا أسمى.. كنت كاره انى ابجى واد سليم الهوارى.. ما الكل عارف مين سليم.. و كان بيعمل ايه..حامد كان زعلان ان ابوه طلع سوابج و ميعرفش انى كنت اتمنى ابجى مكانه و ابويا يبجى يونس الحناوى السوابج بطيبته و حنيته و لا انى ابجى بن سليم الهوارى اللى كان معروف بفچره و چبروته و كملت باللى عمله ف سيد..
"
90	"انى طلعت محظوظ يا عمى لان لجيت ابويا يونس يوجف له و يحمينى انى و امى من چبروته لولاه كنت زمانى معاه ف الچبل و لا واد ليل و لا كنت ميت من اساسه.. لكن سيد.. ملجيش اللى يوجف له و يحميه منيه.. من ابوه.. اللى حجنه و ورثه كره للهوارية و عيشه كدبة كَبيرة..
"
91	"هتف زكريا مطمئنا:- بس الحمد لله يا ولدى.. سيد اهو بخير.. و بكرة يجوم بالسلامة و..
"
92	"قاطعه حمزة صارخا:- بخير !؟.. خير ايه يا عمى!؟.. سيد هيعيش طول عمره عاچز.. عارف يعنى ايه عاچز يا عمى ف السن ده!؟..
"
93	"بهت لون زكريا هاتفا:- عاچز !؟.. مين اللى جال لك كِده !؟..
"
94	"هتف حمزة و هو يلتقط انفاسه فى تتابع ينبئ بما يعتمل بداخله من صراع محتدم:- الداكتور يا عمى !؟.. اخدته على چنب و جلتله ايه الحالة بالظبط.. جالى مش هخبى عليك.. لو جام منها ممكن ميعرفش يحرك يده اليمين تانى..
"
95	"و استطرد حمزة بلهجة منكسرة تحمل حزن الدنيا مجتمع:- عارف يا عمى يعنى ايه يبجى باشمهندس كد الدنيا و يده مشلولة !؟..
"
96	"و هنا جذب زكريا حمزة بين ذراعيه ليشهق حمزة باكيا بين ذراعى عمه..
"
97	"ربت زكريا على ظهره فى حنو هامسا:- يا وچع الجلب.. غسان هو سليم.. و زكريا هو حمزة هو سيد.. سلسال وچع..
"
98	"رفع حمزة رأسه من على كتف عمه محاولا مداراة وجهه الذى يغطيه الدمع.. ربت زكريا على كتف حمزة هامسا:- ارتاح دلوجت يا حمزة و متفكرش ف حاچة عشان تبجى فايج تروح المستشفى لأخوك تانى.. و اهدى كِده..تبات نار تصبح رماد ليها رب يعدلها..
"
99	"اومأ حمزة برأسه فى استكانة و خرج زكريا مغلقا الباب خلفه و اصدر فرمانا ان لا احد يقرب غرفة حمزة حتى يأخذ قسطا من الراحة..
"
100	"تفرق الجمع الذى كان ينتظر معرفة تفاصيل ما يحدث بالغرفة المغلقة.. جلست هدير فى استكانة تشعر برغبة تدفعها لدفع باب الحجرة و الدخول لذاك الذى يرقد بالداخل لا تدرى ما به.. تنبهت لكسبانة التى كانت تشير اليها من جانب خفى حتى لا يلاحظها احد.. فتوجهت اليها هامسة:- نعم يا طنط..
"
101	"همست كسبانة بتخابث:- عايزة تدخلى لحمزة !؟...
"
102	"هتفت هدير فى سعادة متسائلة:- هو ينفع !؟..
"
103	"اشارت لها كسبانة لتخض صوتها و اومأت برأسها ايجابا هامسة:- تعالى..
"
104	"سارت هدير خلفها لتعطيها كسبانة كوب لبن دافئ كانت قد سكبته لولدها حتى يعوض ما فقده من دماء تبرع بها لأخيه.. همست كسبانة:- خدى يا بتى.. ادخليله بكوباية اللبن دى..
"
105	"و سارا معا حتى باب الغرفة فهمست كسبانة مشاكسة:- لازما تشربهاله.. و انتِ و شطارتك بجى..
"
106	"ابتسمت هدير و طبعت قبلة سريعة على خد كسبانة التى ابتسمت لفعل هدير العفوى..
"
107	"فتحت هدير الباب فى تردد و دخلت بهدوء و اغلقت الباب خلفها..
"
108	"تسمرت فى موضعها و دق قلبها فى عنف لمرأه بعد الشكل.. كان يجلس على حافة الفراش يضع رأسه ما بين كفيه حتى انه لم يرفعه ليتعرف على من وطئ الغرفة..
"
109	"جلست قبالته و وضعت كوب اللبن فى حرص جوارها و همست و هى تضع كفيها على كفيه اللذان يسند بهما رأسه المكدود:- حمزة !؟.. انت كويس..!؟.
"
110	"لم ينتفض للمساتها كالمعتاد بل رفع رأسه ناظرا لعمق عينيها هامسا:- انى كويس يا هدير..
"
111	"قررت استغلال الفرصة هامسة بلهجة حاولت ان تكسوها بالمرح و هى تتناول كوب الحليب:- طب عشان خاطرى خد اشرب اللبن ده لحسن طنط كسبانة حلفت ما تجوزنى ليك الا لو شربته!؟.. يرضيك !؟...
"
112	"اتسعت ابتسامته هامسا:- طنطك كسبانة عارفة انى مبحبش اللبن.. واضح ان شغل الحموات اشتغل و هى مش راضية عن الچوازة دى..
"
113	"شهقت هدير هاتفة فى صدمة:- بجد!؟
"
114	"قهقه حمزة رغما عنه لرد فعلها و خاصة عندما ظهرت تلك النظرة على محياها تؤكد انها فى سبيلها لإرتكاب جريمة ما.. فهتف من بين قهقهاته:- و الله لأشربه.. عشان هى منجصاش عاركة تانى.. كفاية اللى احنا فيه..
"
115	"اكدت هدير مبتسمة بدورها تتصنع الشدة:- طب أشرب.. عشان انا هخرج لها بالكباية فاضية..
"
116	"امسك حمزة كوب اللبن يقربه لفمه فى تقزز محاولا إقناع نفسه بتناوله و ما ان هم بان يكف عن المحاولة حتى وجد نظرات هدير تستحثه فى براءة فدفع بمحتويات الكوب دفعة واحدة لجوفه و ظهر على وجهه علامات عدم الرضا..
"
117	"تناولت هدير منه الكوب الفارغ و وضعته جانبا و هى لاتزل تجلس القرفصاء بالقرب من قدميه و همست فى سعادة:- كويس انك شربته عشان تعوض الدم اللى اتبرعت بيه..
"
118	"نظر اليها فى شوق:- انى مشربتوش عشان اعوض حاچة.. انى شربته عشان خاطرك..
"
119	"وقفت تستند على ركبتيها امام مجلسه هامسة:- بجد يا حمزة !؟.. انت حلو قووى يا فكرة..
"
120	"ابتسم لكلماتها بينما انتفضت هى تتناول الكوب الفارغ مندفعة خارج الحجرة الا ان كفها توقف على مقبض الباب وعادت القهقرى لموضعه و وضعت قبلة سريعة على خده و خرجت مسرعة تتقى ثورته كالعادة مما دفعه ليقهقه ما ان خرجت هامسا:- و الله مچنونة..
"
121	"كانت كسبانة منذ دخلت هدير تقف بالخارج قرب الباب تنتظر خروجها قبل ان يلاحظ غيابها احدهم ليراها حامد و هو يندفع لداخل الطابق السفلى من شقته فامسك ضحكاته و هو يربت على كتفها هامسا:- مش كبرتى على تلميع الاكر دِه يا كسبانة !؟..
"
122	"انتفضت كسبانة و جذبته مبتعدة عن الحجرة هامسة:- اصلك هدير مرت اخوك چوه..
"
123	"همس حامد مقلدا إياها:- و هى ايه اللى دخلها چوه !؟.. مش عمى زكريا جال محدش يدخل لحمزة دلوجت !؟..
"
124	"همست كسبانة:- يعنى انى جولت تدخل لأخوك عشان يعنى..
"
125	"كاد حامد ان ينفجر مقهقها ولكنه مسك ضحكاته مراعاة للظروف الراهنة بسرعة و هو يحرك كفا مرتعشة بالقرب من وجه امه :- ااه منكِ انتِ يا كسبانة اااه..
"
126	"انتفضت كسبانة هامسة بحنق:- شوف الواد.. متخلينا ساكتين.. يعنى اخوك ملوش نَفس.. دِه احنا مبجيناش نشوفوك تحت الا ف المواسم..
"
127	"انفجر حامد مقهقها هذه المرة و اندفع يهتف مبتعدا :- خلاص.. حرمت و الله.. اعملى اللى يعچبك..
"
128	"فى تلك اللحظة ظهرت هدير على عتبة باب غرفة حمزة ترفع الكوب الفارغ بإنتصار اورث كسبانة قهقهات متعاقبة حاولت وأدها قدر استطاعتها و هى ترى تلك الفتاة التى ترفع ذاك الكوب ككأس لبطولة ما قد حازت فيها المركز الاول.. بلا منافس..
"
129	"دخل مهران الغرفة فى هدوء ليجد زوجته تجلس القرفصاء تقرأ وردها اليومى فتنهد فى تعب و انحنى متمددا على الارض جوارها و ألقى برأسه المكدود فى حجرها فتلقفتها فى سعادة و اخذت تمسد على جبينه فى حنو.. فأبتسم ما ان لامست أطراف أصابعها جرحه القديم من اجلها و المرسوم على احدى جانبى رأسه..
"
130	"انتهت بعد دقائق ليهمس قائلا:- اتوحشتك يا نوارة..
"
131	"ابتسمت فى حياء و لم ترد لكنها انحنت تلثم جبينه الراقد بأحضانها
"
132	"هتف مسترسلا:- شوفت رؤية غچيبة امبارح.. نسيت اجول لك عليها ساعة صلاة الفچر.. و بعديها الكتاب و اللى حصل كله لخفن الواحد..
"
133	"هتفت بإهتمام:- خير ان شاء الله..
"
134	"همس يقص فى تركيز:- شوفت چدى مهران الله يرحمه.. چاى و بيمد يده و جالى خد دى يا مهران.. جلت له ايه دِه يا چدى.. جالى دى زرعتك يا ولدى.. و مد كفه و فتح كفى و حط فيه بذرة نابتة ليها اربع ورجات.. جالى حاچى عليها يا مهران.. دوول امانتك..
"
135	"ساد الصمت للحظات قبل ان تدمع عينا تسنيم فى سعادة هامسة:- الرؤية حج يا شيخ.. قد صدقت الرؤيا..
"
136	"تطلع اليها مهران متسائلا:- مش فاهم جصدك ايه !؟..
"
137	"همست منكسة الرأس فى حياء:- الظاهر كِده ان ولى العهد ف الطريج..
"
138	"انتفض من حجرها هاتفا فى سعادة:- انتِ بتتكلمى چد يا تسنيم !؟..
"
139	"ابتسمت رغما عنها لردة فعله هاتفة فى فرحة:- هى الحاچات دى فيها هزار برضك يا شيخنا!..
"
140	"انتفض هاتفا من جديد:- الله اكبر.. الله اكبر..
"
141	"و نهض مندفعا للحمام لتسأله تسنيم مقهقهة:- باب الاوضة من هنا يا شيخ.. انت مش هتروح تبلغ خالى عاصم برضك !؟..
"
142	"رد عليها مبتسما:- ايوه طبعا هو خبر حلو زى دِه يستخبى !.. بس انى رايح اتوضى اصل ركعتين شكر لله و بعدين اجول لأبويا و امى..
"
143	"اندفع الى الحمام و ما ان خطى عتبته حتى عاد اليها مهرولا من جديد.. انحنى فى عجالة يقبل جبينها فى سعادة و يندفع مرة اخرى الى الحمام تلاحقه قهقهاتها المتعجبة لأفعاله..
"
144	"جلست خلف مكتبه العزيز الذى اصبحت تستطيع دخوله مؤخرا بعد ان حرمته على نفسها فترة طويلة غير قادرة على الولوج اليه و لا تراه يزينه بمحياه الذى تعشق و الذى ظلت تعشق لقرابة الربع قرن حتى رحل عنها مخلفا الخواء فى حياتها التى أضحت أشبه بصحراء من ثلج و نار.. تشعر بالبرد ينخر روحها لانها بعيدة عن دفء احضانه التى تفتقدها حد الجنون و تستشعر نيران فقده التى تستعر بداخلها كأنه رحل منذ لحظات و ليس منذ خمس سنوات كاملة..
"
145	"اليوم ذكرى مولده و هى تتعذب وحيدة كليا و تعانى صراع رهيب بين استمرار بقاءها هنا فى باريس حيث عاشت معه و له او العودة لمصر و الالتجاء لأهلها حتى تحتمى بهم من غدر الأيام و تقلباتها و خاصة انها ما انجنب ولدا او بنتا تتعكز عليهما فى مثل هذه الظروف..
"
146	"مدت كفها تفتح ادراج المكتب الأبنوسي الفاخر فى هوادة تتطلع لمحتوياته العزيزة على قلبها لمعزة صاحبها.. دمعت عيناها و هى تتطلع لمنظاره الطبى و أقلامه الأنيقة و ساعته الفضية و من بين كل تلك الأغراض تلك المذكرة القرمزية التى كانت تراه يدون فيها بعض الملاحظات و التى ما شكت لحظة فى محتواها..
"
147	"فتحتها فى رهبة و قد ألتصقت اوراقها الاولى لطول مدة طيها و اصفرت اطرافها..
"
148	"تطلعت للصفحة الاولى لتتعجب من انها مذكرات.. منذ متى يدون نبيل مذكراته و هى لا تدرى !؟.. ابتسمت على اى حال و فرحت لانها وجدت جزء من ذكرياته مدون يجعلها تستشعر قربه منها حتى و لو وهما..
"
149	"بدأت فى القراءة بتأن.. دمعت عيناها مرات و ابتسمت مرات اخرى و هى تراه يذكر كل شاردة و واردة دارت بينهما حتى حادثة حملها بعد طول عناء و قساوة تجربة الإجهاض بعد تلك الفرحة الغامرة التى عاشاها لحظتها..
"
150	"أيامها قال لها الطبيب ان ما حدث مرة يمكن ان يحدث من جديد.. شعرت بالامل يدب فيها من جديد و تمنت ان يتكرر الحمل لسنوات بعدها الا انه لم يحدث و مع استشارة الأطباء اكد طبيبها الذى تثق فيه ان العيب ليس فيها لكن للاسف اضحى العيب فى نبيل و الذى حدثت له بعض التغيرات التى اصبح بعدها الحمل صعب المنال..
"
151	"يومها بكت كما لم تبك من قبل لكنها سلمت امرها لله و ركز كل منهما فى عمله و التفوق فيه و الحصول على درجاتهما العلمية.. و قد كان..
"
152	"الا ان حلم الابوة و الأمومة كان دوما يراودهما دوما و لكن ما من سبيل اليه..
"
153	"قلبت فى المذكرة من جديد و اخيرا استوقفتها صفحة بها صورة لشخص فى مراحل مختلفة من حياته.. اعتقدت انه نبيل من الوهلة الاولى لكنها تذكرت ان صور نبيل فى مثل تلك السن الصغيرة كلها فى القاهرة و كلها فى الاساس غير ملونة.. اذن من يكون هذا !؟..
"
154	"نظرت اخيرا بأسفل الصفحة ترتدى منظارها الطبى تتأكد من الاسم الباهت المكتوب بخطه المنمق..
"
155	"شهقت فى صدمة و هى تقرأ الاسم بعينيها..
"
156	"حسام نبيل قدرى التهامى..
"
1	"دخل الإسطبل حيث تقبع فرسته التى أهداها له عمه عاصم وأوكل له رعايتها منذ كان بن الخامسة عشرة .. تقدم منها رابتا على عنقها المحنى فصهلت في سعادة و هو يلقمها قطع السكر ..خلع جلبابه و ثنى اطراف بنطاله وبدأ فى احضار ما يلزم لينظف فرحانة .. فرسته الخاصة التى يعشقها والتى تعتبر اكثر من صديقة يبثها كل أحزانه وأفراحه .. شرع فى التربيت على جسد الفرسة وبدأ فى سكب الماء وتمسيدها بفرشاة النظافة.
"
2	"رحل باله بعيدا .. لقد انتهى لتوه من رسالة الماجستير وناقشها اخيرا ليحصل عليها بإمتياز..
"
3	"لكن ماذا بعد ..!؟..
"
4	"كان حصوله على الماجستير رغبة عمه زكريا في الأساس .. و الذى وعده بأن يكون يوما ما ذراعه الأيمن في شركاته التي يديرها بديلا عن حازم ولده الذى سلك طريقا مختلفا تماما عن الهندسة و المقاولات ..
"
5	"لكن .. ماذا بعد ..!؟.. انه لا يرغب فى استكمال الدراسات العليا اكثر من ذلك ..أقصى ما يتمناه الان هو العمل كما وعده عمه حتى يستطيع اكتساب خبرة عملية بجانب درجته العلمية ..
"
6	"انتفض فجأة .. فتناثرت كل تلك الخواطر وهربت مبتعدة عندما ربتت عصا ركوب الخيل تلك على كتفه فى غطرسة و داهم مسامعه صوت رقيق رغم تكبره يهمس أمراً:- أنت ..
"
7	"جهزلى الحصان اللى فى ايدك ده عشان اركبه ..
"
8	"نظر اليها نظرة شاملة من اعلى رأسها حتى اخمص قدميها
"
9	"غير مدرك من هذه المجنونة التى تطلب منه ما ليس لها ..
"
10	"انتهى من تفحصها وأولاها ظهره ينشغل بفرسته من جديد ..
"
11	"اشتعلت هى غضبا لتجاهله أمرها وهى التى لم تعتد ان تعيد أوامرها مرتين .. فهى تأمر فتُطاع ..
"
12	"ضربت على كتفه من جديد بعصاها بقوة اكبر وهى تهتف فى سخط :- انت ايه .. اطرش .. مسمعتنيش بقولك ايه ..!؟..
"
13	"نظر اليها من جديد نظرة لامبالية .. وتجاهلها من جديد ..
"
14	"فصرخت فيه :- انت ازاى تعاملنى بالوقاحة دى .. انا هبلغ عمى عاصم عشان يطردك .. رد عليا يا بنى ادم انت..
"
15	"استدار الان مواجها لها بكليته وهو ينظر الى قصيرة القامة تلك و الأشبه بدمية من عليائه يضع كفيه بجانبى جزعه متخصرا :- لما تخلصى جلة أدبك الاول .. ابجى أرد عليكى ..
"
16	"صرخت فى هياج :- انا قليلة الادب!؟.. ورفعت عصاها لتنزل على كتفه فلا يحرك ساكنا .. فتعيد الكرة من جديد وترفع عصاها وتهم بضربة من جديد صارخة .. انت بجد حيو..
"
17	"هنا مد كفه يتلقى ضربة عصاها جاذباً أياها و مطوحا بها بعيدا .. وهو يتقدم اليها وقد بدأ الغضب يغلى بعروقه وهو يتكلم من بين اسنانه :- جلى أدبك تانى .. وهتبجى ربايتك على يدى ..
"
18	"شعرت بالتهديد وهو يتقدم خطوة اليها لكنها أبت ان تعترف بخوفها وسيطرته الآسرة .. فهتفت بصوت مهزوز :- انت هتربينى انا .. وضحكت بتوتر .. ليه .. فاكر نفسك مين ..!؟.
"
19	"هتف صوت رجولى متزن دخل فى تلك اللحظة الفاصلة ليهتف فى فخر :- الباشمهندس حمزة سليم غسان الهوارى .
"
20	"شهقت هى فى صدمة حقيقية .. بينما تطلع هو لذاك الرجل المهيب الذى يقف لا يتبين ملامحه حيث يغمره الضوء الخارجى عند الباب فيصنع له ظلا يصعب معه تحديد ماهية الرجل .. هو متأكد انه لم يلتقيه يوما فى حياته .. لكن يبدو انه يعرفه .. ويبدو ان له علاقة بتلك المتغطرسة قليلة التربية القابعة أمامه الان مشدوهة فى صدمة لا يعرف لها سببا ..
"
21	"والتى تكلمت اخيرا هاتفة فى عدم تصديق :- مش معقول ده يكون حمزة يا دادى .. !!؟..
"
22	"هتف حمزة حانقاً من لهجتها :- لاااه.. .. انا حمزة بشحمه ولحمه يا روح دادى.
"
23	"ثم استدار للرجل الغامض هاتفاً :- بس حضرتك مين ..!!؟..وتعرفنى منين!؟
"
24	"تقدم اليه الرجل الغامض فى تؤدة حتى اصبح ما بينهما لا يتعدى مسافة ذراع وقال بصوت يحمل حنين وشوق طاغ:- ليك حج متعرفش عمك زكريا يا ود اخوى ..
"
25	"سمرت الصدمة حمزة فى مكانه لثوان اندفع بعدها فى احضان عمه معانقا أياه فى لهفة حقيقية .. و اخيرا ابتعد محرجا بعد ما تذكر ان ملابسه مبتلة ويده متسخة من اثر المياه الخاصة بنظافة الفرس ..
"
26	"تكلم فى تلعثم :- اسف يا عمى .. معلش .. وهو يشير الى الفوضى التى خلفها سلامه على ملابسه ..
"
27	"ابتسم زكريا فى حبور :- ولا يهمك يا باشمهندس .. فداك
"
28	"هنا هتفت هدير بلهجة غير
"
29	"مستحسنة :- بقى ده حمزة !؟.. ده انا افتكرته السايس بتاع الخيل ..
"
30	"هتف فيها زكريا موبخا :- هديررر..
"
31	"امسك حمزة لسانه احتراما لعمه لكنه رد فى ادب :- معندناش حريم بيركبوا خيل فى جلب البلد ..وباللبس اللى انتِ لبساه ده ..
"
32	"هتفت مستنكرة :- حررريم .. وهمست بانجليزية تلعن تخلفه فهمها بالطبع وابتلعها ولم يعلق احتراما لعمه
"
33	"الذى ربت على كتفه متجاهلا ابنته المدللة وقال :- حصلنى يا حمزة على دارنا .. فى مواضيع كتير عايز أناجشها معاك..
"
34	"أومأ حمزة موافقاً .. ورمقها بنظرة قاسية وهى تتبع ابيها متمايلة فى دلال تنظر اليه شذرا .. واخيرا تخرج له لسانها كما الاطفال وهى تنحرف يميناً قبل ان تختفى خلف باب الإسطبل مما دفع الابتسامة لتقفز الى شفتيه وهو يؤكد انها مجنونة لامحالة ..
"
35	"لازالت العائلة مجتمعة حول مائدة الطعام يتجاذبون أطراف الحديث و فجأة هل عليهم صوت غريب هتف من على باب السراىّ الداخلى مشاكسا:- ليا مكان ف اللمة دى و لا نسيتونى خلاص ..
"
36	"انتفض عاصم لسماعه ذاك الصوت المألوف على أذنيه مما دفع كرسيه ليسقط أرضا و هو يستدير متوجها بكليته لصاحب الصوت الذى ما ان طالع عاصم محياه حتى صرخ في شوق :- زكريا .. وااه يا واد عمى اندفع اليه عاصم محتضنا إياه وسط دهشة و تعجب الجميع الذين نهضوا في ترقب يشاهدون ذاك الاستقبال الحار ..
"
37	"ربت عاصم على ظهر بن عمه في معزة حقيقية هاتفا :- و الله و لك واحشة كَبيرة يا زكريا .. من ميتا بتجول جاى و نستناك و لا تجيش..
"
38	"طولت الغيبة جوووى يا واد عمى..
"
39	"ربت زكريا على كتف عاصم متأثرا لحفاوة الاستقبال و هتف بصوت متحشرج :- معلش يا عاصم .. كل شيء بأوان .. و اللجا نصيب ..
"
40	"هتفت زهرة محيية في سعادة :- الف حمدالله ع السلامة يا زكريا ..
"
41	"هتف زكريا لها في تأدب :- الله يسلمك يا مرت الغالى .. كلك خير يا داكتورة..
"
42	"ثم استدرك مستديرا الى هدير التي كانت تقف في صمت تتطلع الى السراىّ حولها في شيء من الفضول و جالت عيناها على الوجوه المتطلعة الى ابيها و عمها عاصم ثم اليها الان في رهبة الا ان زكريا هتف و هو يربت على كتفها مقربا إياها لموضع وقوفه :- دى هدير بنتى الصغيرة ..هتتخرج كمان كام شهر من إدارة اعمال ..
"
43	"تقدمت هدير تلقى التحية على عاصم الذى هتف في محبة :- الله اكبر .. ربنا يخلى يا زكريا .. دى عروسة ما شاء الله .. دى تجريبا كد تسبيح بت سهام.. و أشار إلى موضع تسبيح حيث تقف الان في اخر الطاولة و التي تنبهت لذكر اسمها فأبتسمت في مودة الى هدير و اشارت محيية فأبتسمت هدير لها بدورها ..
"
44	"هتف زكريا في مودة ضاحكا :- سبحان الله كنى شايف سهام و هي كدها ..
"
45	"ظهرت سهام من بين الجمع هاتفة في مرحها المعتاد :- و لساتها زى ما هي يا واد عمى مكبرتش يوم ..
"
46	"قهقه زكريا :- و الله صدجتى .. متغيرتيش يا سهام .. ربنا يحرسهالك
"
47	"تنحنح حسام ناظرا لسهام شذرا وهو يهتف في ترحيب :- حمدالله بالسلامة يا زكريا .. و الله العيد كنه عيدين النهاردة برچعتك ..
"
48	"هتف زكريا ممتنا :- تسلم يا حسام ربنا يعزك .. و الله دِه انى اللى كنى اول مرة ادوج طعم العيد ..
"
49	"هتفت سهام من جديد قاطعة سيل الترحيب و هي تشير لأولادها :- و دِه يا زكريا ولدى باسل .. البكرى .. و دى الداكتورة تسنيم خطيبة الداكتور مهران واد عاصم ..
"
50	"اتسعت ابتسامة زكريا هاتفا لعاصم :-وااه يا عاصم .. دِه انى طولت الغيبة صح .. دِه انت هتبجى چد عن جريب...
"
51	"انفجرعاصم مقهقها ثم هتف  :- اهااا مجلتش حاچة انى .. مش بجلك طولت الغيبة .. بس المهم انك چيت بألف خير ..
"
52	"ثم هتف عاصم في استدراك :- خبر ايه ..!؟..احنا ايه اللى موجفنا كِده!؟. ادخل يا زكريا هو انت غريب .. ادخلى يا هدير يا بتى و اجعدى وسط البنات و اتعرفى على ولاد عمامك ..
"
53	"ألقى زكريا السلام على الجمع الذى بدأ يتخذ موضعه على مقاعده من جديد وبدأ عاصم بتعريف زكريا بالجيل الجديد الذى لا يعرفه بالطبع فأشار لأولاده في فخر هاتفا :- دِه بجى الداكتور مهران .. داكتور بيطرى .. و البركة ف امه يا سيدى حببته ف الشغلانة ..قهقه الجمع ليستطرد و هو يشير الى سندس :- و دى بجى سندس .. الأستاذة سندس محامية و بتحضر للماچستير ف القانون .. كبر زكريا في سعادة بينما امتعض احدهم و الذى لم يكن سوى باسل الذى كان يرمقها بقدر كبير من المحبة مختلطا بقدر لا يستهان به من الغيظ ..
"
54	"و استكمل عاصم هاتفا :- اما اخر العنجود فده سيادة الملازم ماچد دِه ظابط ف الچيش يا سيدى بس للأسف مجدرش ينزل اچازة العيد دِه ..
"
55	"كبر زكريا من جديد و هتف بدوره :- حازم كمان مقدرش ينزل اجازة عنده مأمورية .. ما هو كمان ظابط .. بس شرطة ..
"
56	"هتفت سهام :- بِسْم الله ما شاء الله .. ربنا يبارك لك فيه و يحفظه هو و اللى زيه يا رب ..
"
57	"أمن الجميع و هتف عاصم في مرح:- خبر ايه .. احنا مش هناكل و لا ايه يا چماعة .. هنجضيها حكاوى .. مد يدك يا زكريا .. اتوحشناك يا واد عمى ..
"
58	"ابتسم زكريا في سعادة و كأنها المرة الأولى التي يستشعر فيها فعلا معنى العيد .. بينما استطرد عاصم هاتفا لأبنته و ابنتى سهام :- يا بنات .. خلوا هدير تاكل .. أعزموا عليها لتكون مكسوفة و لا حاچة ..
"
59	"هتفت تسبيح في مرح موجهة كلامها لهدير :- لا .. مكسوفة ايه .. احنا هنا اللى مبياكلش بنحطه ف أوضة الفيران ..
"
60	"ضحكت هدير :- لا الا الفيران .. بخاف منهم .. خلاص هاكل يا ميس..
"
61	"ابتسمت سندس و تسنيم في أريحية لبراءة هدير و عفويتها بينما تطلعت اليهم هدير هاتفة :- معلش بس عشان ملحقتش احفظ .. ممكن تقولولى مين بن مين و مخطوب لمين ..!؟..
"
62	"هتفت سندس مقهقهة :- بصى يا ستى انا سندس بنت عمك عاصم انا مش مخطوبة و خلصت دراسة و بحضر ف الماجستير ..
"
63	"هتفت هدير بأنجليزية :- برافو ..
"
64	"لتستطرد تسنيم :- وانا بقى تسنيم بنت عمتك سهام لسه مخلصة دراسة الطب و يا دوب مخطوبة من فترة بسيطة لمهران توأم سندس ..
"
65	"ابتسمت هدير في استحسان بينما هتفت تسبيح أخيرا :- انا أعرفك بنفسى بلا فخر ..
"
66	"انفجرن ضاحكات لتستطرد :- انا تسبيح بنت عمتك سهام و بدرس طب أسنان و ف اخر سنة واتخطبت من قريب لحمزة بن عمك ..
"
67	"صرخت هدير عند ذكر اسم حمزة هاتفة بأنجليزية :- يا آلهى ..
"
68	"و استطردت بالعربية في سخط :- انتِ خطيبة الكائن ده ..اعوذ بالله ..
"
69	"قهقهت الفتيات بينما امتعضت تسبيح هاتفة :- و ماله حمزة ..!؟..
"
70	"اشارت هدير بكفها متأسفة بانجليزية:- انا متأسفة جدا ..
"
71	"و استطردت :- انا بس مش متخيلة انك تكونى خطيبته ..هو مش المفروض بن عمى وكده بس انت لذيذة عنه كتير الصراحة..هو شخص مش متحضر بالمرة..
"
72	"هتفت تسبيح مصدومة :- مش متحضر !؟..
"
73	"تنبهت هدير لخطأها فهتفت تعتذر :- اووه .. متأسفة .. بصى .. أنسى كل اللى قلته ..
"
74	"قهقهت الفتيات من جديد على عفوية هدير و تلقائيتها ..
"
75	"أصطحبت الفتيات هدير في جولة حول السراىّ بينما اصطحب عاصم زكريا لأستراحة الإصطبلات ليرحب به جميع الهوارية على اختلاف أعمارهم ..
"
76	"دخل عليهم فلم يعرفوه الا بعد ان عرفه عاصم في فخر .. اندفع الجميع اليه في ترحاب و معزة حقيقية جعلت قلبه يرفرف فرحا .. فها هو بين الهوارية و ينال بين رجالها حظوة و تشريف و الكل يخطب وده و يتمنى رضاه و يتقرب منه ..بل ان بعضهم طلب منه قضاء بعض مصالحهم لما له من مكانة و مقدرة و هو وعدهم انه لن  يتأخر لحظة عن تنفيذ ما طلبوه ..
"
77	"كانت زيارته للاسطبلات واجبة حقا فقد اثلجت صدره و أشعرته ان رحلة تيهه و وجعه التي سرقت عمره ما كانت هباءً .. و ان زرزور الذى كان حبيس تلك الاسطبلات التي يجول في جوانبها بناظريه الان قد اضحى زكريا بيه الهوارى بعرق جبينه و بساعد يده لا استناداً على عز موروث او لقب يزيل اسمه في بطاقة هويته الشخصية...
"
78	"هتف زكريا لعاصم بعد ان انفض الجمع من الاسطبلات :- بجولك ايه يا عاصم .. !؟..
"
79	"تنبه عاصم و هو يضع كوب شايه الفارغ بالقرب منه على احدى الطاولات :- خير يا ابوحازم ..
"
80	"هتف زكريا :- انى عايز أزور سمية.. ينفع ..!؟..
"
81	"انتفض عاصم :- وااه .. و دِه اسميه سؤال برضك !؟ .. دى اختك .. طبعا ينفع جووى ..
"
82	"اضطرب زكريا :- بس اصلك انت عارف يعنى الموال الجديم ..لتكون لساتها شايلة ف جلبها منى ..
"
83	"هتف عاصم مشاكسا :- سمية اختك فيها ما فيها بس و الله غلبانة .. تعال شوف حالها بعد ما أمها و جوزها راحوا .. ولدها الكبير ماهر ملودها تجول فولة و انجسمت نصين من سليم اخوك الله يرحمه .. اما مؤمن ولدها التانى سبحان الله ايه من الآيات .. أدب و تدين مفيش بعد كِده .. اما ايمان اخر العنجود ف بت حلال نسمة.. تربية مؤمن اخوها ..
"
84	"تنهد زكريا :- يعنى ينفع نجوم نزورها دلوجت ..!؟..
"
85	"اكد عاصم منفذا و هو ينهض :- معلوم .. جوم بينا ..
"
86	"توجها لبيت سمية و طرقا الباب طال انتظارهما و أخيرا فُتح الباب لتطل منه سمية هاتفة في تساؤل :- مين ..!؟
"
87	"هتف عاصم مجيبا :- انى عاصم واد عمك يا سمية و معاى ليكِ مفاچأة ..
"
88	"انفرج الباب و طلت منه سمية بكاملها هاتفة في سعادة :- عاصم .. تعال يا واد عمى ادخل .. و مرحب بضيوفك..
"
89	"هتف عاصم :- دِه مش ضيف يا سمية.. دِه صاحب بيت بس بجاله زمن غايب ..
"
90	"تنبهت سمية و استدارت بكليتها لمواجهة ذاك الظل الذى بدأ يظهر من خلف عاصم لتهتف في صدمة :- زكريا .. !!..
"
91	"وتقدمت من اخيها هاتفة من جديد تستوضح معالم وجهه :- بچد .. هو زكريا ..
"
92	"لم تمهل زكريا لينطق حرفا واحدا بل اندفعت الى احضانه تتشبث به كمن وجد طوق لنجاته تهتف باكية :- وااه يا زكريا .. توك ما افتكرت ترچع .. دعيت ربنا كَتير لجل ما ترچع و تشيل عنى الشيلة .. انى تعبت ياخوى.. تعبت ..
"
93	"ترك زكريا عصاه تسقط أرضا و ضمها بين ذراعيه مهدئا متأثرا لإستقبالها الذى لم يكن يتوقعه هامسا:- و الله لو اعرف انك محتچانى لكنت سبت الدنيا كلها و چيت لك .. انى كنت فاكر انك مش جابلانى و لا جابلة شوفتى ..
"
94	"هتفت سمية في نحيب :- مبجيش غيرك يا زكريا .. مبجاليش حد .. امى راحت و سليم أخوى و عدلى چوزى.. معدش ليا حد يا خوى ..
"
95	"هتف عاصم محاولا تخفيف الشجن المحيط بهما :- بجى كِده يا سمية !؟.. و انى رحت فين ..!؟..
"
96	"تنبهت لوجود عاصم فرفعت رأسها من بين ذراعى اخيها هاتفة :- و الله يا عاصم لولا وجفتك چارى لكنت شحت انى و ولادى و ما لجينا العيش الحاف..
"
97	"هتف عاصم مؤنبا :- وااه .. متجوليش كِده ..أدى الكلام اللى يزعل دِه انت و سهام ف غلاوة واحدة و ربك العالم ..
"
98	"هتف زكريا متعجبا :- و ليه كل دِه .. فين ورثك من ابوكِ و لا حتى من چوزك ..!؟..
"
99	"تنهدت في حسرة و هو تشير لهم بالجلوس على الأرائك القريبة هاتفة و هي تكفكف دمعها بظاهر كفها :- ورث ..!؟.. ورث ايه بس ياخوى !؟.. ورثى من ابويا جبرنى عدلى الله يرحمه أتنازل له عنيه عشان كان عايز يعمل بيه جال ايه مشروع و إلا يطلجنى و يرمينى بعيالى التلاتة .. جلت و ماله .. أتنازل .. ما هو كله للعيال .. و مفيش بعدها بكام شهر راح ف حادثة و أدور على اللى لعياله منيه ملجيش و لا مليم .. كان كاتب كل حاچة بأسم امه .. و لا طلنا لا أبيض و لا اسود .. لولا عاصم اهو بيساعد باللى يجدره عليه ربنا و ماهر ساب علامه و بجى بيشتغل عشان اهو يسند حاله ع الأجل ..
"
100	"هتف زكريا :- هو ماهر كان بيدرس ايه ..!؟..
"
101	"هتفت سمية :- ملحجش .. يا دوب دخل اول سنة كلية تچارة و سابها عشان يشتغل .. اما مؤمن فكمل و خدها و هو بيخلص التچنيد و ايمان لساتها ثانوية عامة السنة دى ..
"
102	"هز زكريا رأسه متفهما و هتف :-متجلجيش يا سمية .. انى وراكِ و مش هسيبك ..و باذن الله يخلص مؤمن چيشه هشغله بمعرفتى اما ماهر فهنشوف له مشروع صغير يشتغل فيه و لو عايز يكمل تعليمه و ماله .. يكمل و ميشلش هم .. و كل ما يلزمك و يلزم عيالك انى متكفل بيه مهما كان..
"
103	"انفجرت سمية باكية من فرط سعادتها هاتفة :- صح يا زكريا .. يعنى مش هتسبنى لحالى تانى ..
"
104	"اقترب منها رابتا على كتفها في محبة هامسا بشجن :- اسيبك ايه بس يا مخبلة دِه انى ما صدجت لجيتك ..
"
105	"تعلقت بذراعه كطفل صغير يبغى الحماية و بدأت في البكاء من جديد..
"
106	"تجمعت أسرة يونس مع زكريا و ابنته حول مائدة العشاء وضعت كسبانة الاطباق التي تحمل ما لذ و طاب على الطاولة مهللة بفرحة لقدوم زكريا أخيرا لتهتف سكينة :- و الله يا زكريا يا بنى امك شافت رؤية انك چاى و انى اجول لها دِه انت بس عشان نفسك ياجى بتحلمى بشوفته ..
"
107	"و استدارت لبخيتة رابتة على كفها في مزاح :- بس كنها شيخة مرفوع عنيها الحچاب .. بركاتك يا حاچة ..
"
108	"انفجر الجمع ضاحين ليربت على كتف امه في حنو هاتفا :- امى طول عمرها جريبة من ربنا ..
"
109	"ثم استطرد مقهقها :- فاكرة يا ياما لما كنتِ تچرى ورايّ بچريدة النخلة عشان محفظتش الربع اللى چال عليه شيخ الكُتاب..
"
110	"انفجرت بخيتة مقهقهة للذكرى مؤكدة:- إيوه .. و ابوى كان ينچدك من يدى و يرفعك على السجرة عشان معرِفش اطولك ..
"
111	"قهقه زكريا بدوره و كذلك هدير التي هتفت مازحة :- طول عمرك شقى يا زيكو .. بس ايه جريدة النخلة دى !؟..
"
112	"انفجر الجميع ضاحكين على تساؤلها البرئ و هتف حمزة :- دى السعفة بتاعت النخلة اللى نازلة من راسها هبجى أشاور لك عليها ..
"
113	"هزت رأسها متفهمة :- اهااا.. شوور.. عرفتها ..
"
114	"هتف زكريا لحامد :- و انت بتدرس ايه يا حامد ..!؟..
"
115	"اكد حامد في تأدب :- بدرس ذراعة ف اخر سنة السنة دى ان شاء الله ..
"
116	"هتف زكريا :- ما شاء الله .. ابوك كان نسخة منيك و هو ف سنك ..
"
117	"ابتسم يونس في محبة للذكرى بينما هتف حامد مستفسرًا :- دايما كنت اسمع ابويا بيشكر فيك و يجول انك اچدع راچل جابله ف حياته بس عمرى ما عرفت إنتوا اتجابلتوا فين!؟..
"
118	"عم الصمت المطبق للحظات فلا احد يعلم بماض يونس الا كسبانة زوجته و بخيتة و عاصم و لم يُفتح هذا الموضوع مطلقا منذ قدم يونس الى النجع للإشراف على ارض زكريا بتوصية من زكريا نفسه الذى أراد ليونس حياة جديدة و نظيفة بعيدا عن المولد و السجن و ذكرياته ..
"
119	"قطع زكريا الصمت هاتفا :- اتجابلنا ف المحاچر .. كنّا بنشتغل ف المحچر انى و هو .. و اتعرفنا هناك .. عرفت يا باشمهندس حامد .. !!..
"
120	"ابتسم حامد هاتفا في مرح :- شايفين كلمة باشمهندس حامد عاملة ازاى .. و الله يا عمى زكريا انت اول واحد يحترمنى ف الدار دى...
"
121	"انفجر الجميع مقهقهين ليتوجه زكريا بكلامه لحمزة هذه المرة مؤكدا :- بجولك ايه يا حمزة .. انا هسافر و عايزك تحصلنى .. چهز اوراجك كلها و مكانك محچوز ف الشركة عشان احنا داخلين ف الچد و الشغل التجيل جاى و عايزك معاى ..
"
122	"هم حمزة بالتحدث الا ان هدير قاطعته هاتفة :- هو حمزة هيشتغل معانا ف الشركة يا دادى ..!؟..
"
123	"هتف حمزة متعجبا :- معاكوا ..!؟..
"
124	"اكد زكريا :- ايوه يا هدير ..
"
125	"شتمت بصوت خافت و رغم ذلك ادرك حمزة سخطها و جز على أسنانه غيظا من تلك المدللة عديمة اللياقة فهتف بدوره لعمه :- بتجول معاكم يا عمى .. كيف يعنى .. هي الانسة هدير بتعمل ايه ف الشركة لامؤاخذة..!؟.. هي مش شركة هندسية و مجاولات برضك .. !؟..
"
126	"اكد زكريا :- ايوه يا حمزة ما انى جايل لك كِده من زمان .. هدير بتدرب ف الشركة ..السنة دى هتتخرج من إدارة اعمال جامعة أمريكية ..
"
127	"هتف حمزة بصدمة و هو يشير اليها:-دى ..!؟.. دِه انى كنت فاكرها ف الإعدادية ..!؟..
"
128	"انفجر زكريا مقهقها و تبعه الجميع الا هدير التي زمت ما بين حاجبيها في ضيق و ادركت انه ينتقم منها بسبب سبابها الذى ايقنت انه وصل اسماعه منذ قليل ..حسنا هو لا يترك ثأره و هي أيضا بها عرق صعيدى و لن تفعل لكن لكل شيء أوان .. و همست في سرها :- كان الله بعونك يا تسبيح..
"
129	"هتف ناصر و هو يدخل غرفتهما المشتركة موجها حديثه لأخيه نادر مستنكرا :- هو ايه .. اليومين بتوع الإجازة بيطيروا كِده ليه ..!؟ ملحقناش نقعد مع بعض .. و لا حتى قلت لى ع الموضوع المهم اللى كنت عاوزنى فيه ..
"
130	"هتف نادر و هو يضع ملابسه بداخل حقيبته الصغيرة هاتفا :- خلاص هانت .. كام شهر و اسلم المخلة و اخلص من الجيش و اقعدلك لحد ما تزهق منى ..
"
131	"ابتسم ناصر  والفضول يتآكله :- طب و ايه الموضوع المهم اللى كل ما تيجى تقوله يحصل حاجة او حد يقطع كلامنا ..
"
132	"هم نادر بالتحدث الا ان طرقا على باب الغرفة أوقفه لينظر كل منهما للأخر و ينفجر ضاحكا ..
"
133	"نهض نادر يفتح الباب ليجد شيماء تقف به و هى تحمل بين كفيها علبة ملفوفة بإحكام سلمتها له هامسة بوهن اثر وعكة ألمت بها:- امى بتقولك خد العلبة دى فيها الأكل اللى طلبته و شوية قراقيش للفطار ليك ولزمايلك..
"
134	"ابتسم لها نادر ببشاشته المعتادة هاتفا :- تسلمى يا شوشو يا قمر .. الأجازة الجاية عايز صحتك بمب و ترجعى شوشو القمر اللى اعرفها و الا هايبقى خسارة فيكى العريس اللى جايبهولك ..
"
135	"ابتسمت شيماء فى وهن و غادرت متمنية له السلامة .. ليدخل الى الغرفة حاملا العلبة الكرتونية ليضعها جانبا و يعاود تحضير حقيبته و هو ينظر لأخيه الأكبر الصامت فى انتظار اطلاعه على موضوعه الهام .. صمت للحظات بدوره و اخيرا هتف فى مرح متطلعا لناصر :- الظاهر كده انى هاخد الشقة اللى فوق منك .. مش المعلم خميس قال اللى يتشطر و يتجوز الاول هو اللى ياخدها ..
"
136	"حملق ناصر فى أخيه غير مصدق و اخيرا اندفع اليه محتضنا اياه فى سعادة رابتا على ظهره فى فخر هاتفا :- الف مليون مبروك  يا بطل..
"
137	"و انفجر مقهقها مستطردا :- و حلال عليك الشقة الفوقانية يا سيدى .. بس مقلتش مين اللى أمها داعية لها دى ..!؟..
"
138	"اندفع نادر خارج الغرفة حاملا حقيبته و علبته الكرتونية مقهقها :- لااا .. هو انت عايز تعرف كل حاجة مرة واحدة .. و ببلاش كده ..دى بقى الأجازة الجاية بإذن الله ..
"
139	"ودع نادر الجميع راحلا و هبط الدرج مع ناصر يوصيه هامسا :- خلى بالك من شوشو شكلها الأجازة دى مش عاجبنى خااالص .. شكلها تعبان بجد .. خلى بالك منها يا ناصر دى ملهاش غيرنا ..
"
140	"اكد عليه ناصر فى ود و هو يحتضنه قبل ان يرحل مع احد أصدقائه الذى ينتظره بسيارة على اول الطريق :- متقلقش الإجازة الجاية هتلاقيها زى الفل .. و يمكن أكون عاملك مفاجأة انا كمان ..
"
141	"هتف نادر بمشاكسة :- حلاوتك يا ابوالنصر يا جميل .. امتى بقى الإجازة الجاية دى تيجى ..!؟..
"
142	"و رفع رأسه للسماء متضرعا :- يااارب هون و صبرنى ..
"
143	"قهقه ناصر  لمزاح أخيه على الرغم من تلك الغصة التى كانت بقلبه جراء فراقه .. و تضرع لله بالمثل ان يرجعه الله سالما ليكمل فرحته و هو يرى ظل أخيه يختفى فى الزحام حتى غاب ..
"
144	"أصر يونس على زكريا و هدير البقاء بالطابق الثانى للدار و التي أقامها يونس من اجل زواج حمزة من تسبيح و أسسها بما يلزم مؤقتا حتى تختار العروسة ما تحب قبل عقد القران مباشرة .. لم يرغب زكريا في مخالفة رغبة يونس و خاصة انها مماثلة لرغبة امه التي قالت له انها تريده ان ينام معها بنفس الدار حتى تملأ أنفاسه ما حولها لتعطيها القليل من التجلد حتى رؤياه مرة أخرى و تمنحها الصبر و بعض من وهم انه لازال هنا و لم يغادر ..
"
145	"قرر البقاء و اتخذ مع هدير الطابق العلوى مكانا لبياتهما ..
"
146	"ساد الصمت الدار في تلك الساعة المتأخرة و لم يبق فيها أحدا الا و هجع لفراشه ..
"
147	"تملمت هدير في فراشها غير قادرة على الإغفاء و لو لدقائق معدودة بسبب ذاك الناموس المتوحش الذى اتخذ منها وليمة شهية يتلذذ بها ..
"
148	"زفرت في حنق و دفعت نفسها خارج الفراش ترتدى مئزرها الحريرى تطرق الباب على ابيها الذى كالعادة يتميز بنوم ثقيل و لم ينهض مستجيبا لطرقاتها ..
"
149	"اندفعت تنزل الدرج للطابق السفلى لعلها تجد من يساعدها فى القضاء على مشكلة الناموس تلك بأى طريقة .. فتحت الباب الفاصل بين الطابقين و ما ان همت بالدخول حتى انتفضت من جراء شهقة أتية من مسافة ليست بالبعيدة ..
"
150	"استدارت لترى من هناك فإذا به حمزة كاد يغص في رشفة الماء التي كان يتناولها من زجاجة اخرجها من المبرد المفتوح قبالته ..
"
151	"سعل للحظة و قذف الزجاجة بباطن المبرد و أغلقه بعنف هاتفا :- ايه اللى انت عملاه دِه ..!؟ ..
"
152	"هتفت بتعجب :- عملت ايه..!؟ انا معملتش حاجة و الله ..
"
153	"هتف و هو ينظر في كل الاتجاهات الا نحوها هاتفا :- ايه اللى انت لابساه دِه ..!؟.. حد ينزل كِده .. حتى ألبسى الروب فوج اللى انتِ لبساه دِه ..
"
154	"انفجرت ضاحكة و هتفت متعجبة:- طب ما ده الروب يا حمزة ..
"
155	"انتفض في غيظ و هو لا يرى الا غلالة حريرية رقيقة بدون أكمام و لا تصل لركبتيها حتى ..
"
156	"تنهد في نفاذ صبر :- انتِ ايه اللى منزلك من فوج دلوجت ..!؟..
"
157	"هتفت في تضرع :- هموت من الناموس .. بليز شوف حل .. انا معرفش ان في هنا ناموس متوحش بالشكل ده كنت جبت ال off بتاعى معايا ..
"
158	"سخر منها هاتفا :- ال off.. !!.. اوف منك يا شيخة .. معنديش حاچة للناموس .. اصله خلاص متعود علينا.. تصبحى على خير ..
"
159	"هتفت في ضيق :- حمزة .. هتسبنى كده مع الناموس ..
"
160	"هتف مشوحا بكفه مبتعدا عنها :- دِه بيرحب بيكِ متجلجيش .. شوية و هيزهج منك .. اطلعى على فوج .. اطلعى .. بلا دلع ماسخ ..
"
161	"ضربت الأرض بقدمها في غيظ و فتحت الباب الفاصل بين الطابقين من جديد مندفعة للأعلى لاعنة إياه و اليوم الذى رأته فيه..
"
1	"فتح باب شقته فى تكاسل و همة خائرة و تمنى من صميم قلبه ان لا يجدها بالداخل و لكن تلك الحركة الحثيثة التى يسمعها كانت لها و هى تعد له طعام العشاء.. تعجب من حاله فقد نزل عنها لشقة ابيه بحال و صعد اليها بحال مغاير تماما و حمد الله انه لم يتهور و يطاوع قلبه و يخبرها بمكنوناته و الا كان فى تلك اللحظة فى موقف يحسد عليه و خاصة بعد ما قرأ رسالة اخيه الراحل و ما تضمنته..
"
2	"تنهد فى ضيق و هو يدلف للداخل و لم يلق التحية كعادته بل اندفع لحجرته كالطلقة حتى انها توقفت مدهوشة و هى تحمل الأطباق فى سبيلها لوضعها على المائدة و هى تراه على هذه الحالة المذعورة..
"
3	"تبعته فى هدوء و طرقت باب غرفته لكن لا مجيب فما كان له القدرة على الرد.. عاودت الطرق هاتفة فى بساطة:- العشا جاهز يا ناصر.. مش هتاكل و لا ايه !؟..
"
4	"اخيرا وجد صوته و هتف فى اضطراب:- لا مش هاكل.. مش عايز..
"
5	"تنهدت فى تعجب و ما ان همت بالابتعاد عن باب الغرفة حتى عاودت الرجوع اليه فى تهور مدفوعة برغبتها فى معرفة ما يجرى و بالفضول لكشف حقيقة تمنعه عن تناول العشاء معها فهى ليست عادته فقد استشعرت فى الأيام الماضية كيف كان ذلك يسعده و ان اجتماعهما معا بات شئ مستساغ بل محبب له اذا جاز لها التعبير و ان لم تكن مشاعرها تخونها.. فقد بات يأنس لها و يستطيب عشرتها طرقت الباب من جديد فى اصرار هاتفة:- انا مش هاكل الا لو انت طلعت تاكل..
"
6	"هتف و هو يفتح الباب بعنف مزمجرا:- عنك ما كلتى..
"
7	"ما ان فتح الباب و طالعه محياها المصدوم لقوله الجاف و تلك الدموع التى تترقرق فى تلك اللحظة على حافتى عينيها التى يعشق حتى صرخ بلا وعى منه:- فيه ايه!؟.. انتِ عايزة منى ايه!؟.. سبينى ف حالى بقى.. حلى عنى..
"
8	"و اندفع خارج الغرفة متخطيا إياها فى قسوة جعلتها تهتز حتى كادت تسقط مترنحة و خرج صافقا الباب خلفه فى شدة لتنفجر باكية و هى لا تعلم ماذا جنت حتى يكون هذا هو رد فعله..
"
9	"قفز هو درجات السلم لأعلى فى سرعة مدفوعا بتلك النيران المتأججة بصدره و التى اشعلتها نظراتها تجاهه ما ان فتح باب غرفته ليطالعها قبالته تلومه و تجلده.. تنهد فى ضيق و هو يجلس على تلك الأريكة بالسطح محاولا إلتقاط انفاسه فى تلاحق لعلها تطفئ بعض مما يعانيه و تخفف و لو قليلا من ذاك الوجع الذى يستشعره بروحه..
"
10	"تمدد على الأريكة و هو يتحسس خطاب اخيه الذى أودعه جيب سترته التى ضمها حول جسده و هو يتمدد على الأريكة الخشبية و قد بدأت نسمة الخريف الليلية تشتد برودة.. انه لن يعاود الهبوط لشقته فلا قبل له لمواجهتها من جديد و تلك النظرات المتسائلة فى براءة ستظل تلاحقه بالسؤال عن جريرتها و لا اجابة لديه.. و بالمثل لن يستطع النزول للمبيت فى شقة ابيه و الا بدأت التساؤلات من هنا و هناك عن السبب الذى دفعه لترك شقته و النزول للمبيت بالأسفل..
"
11	"سيضطر للمبيت ها هنا و ليكن ما يكون و لكنه ابدا لن يدخل الشقة الا و هى ليست فيها.. لن يخون ذكرى اخاه مهما حدث.. لن يطل اى شئ كان له او حتى تمناه يوما بالتدنيس ابدا.. عاود ضم سترته اليه و شبك ذراعيه امام صدره و راح فى نوم عميق بعد فترة لا بأس بها من التفكير و المعاناة التى لازمته طويلا و يبدو انها تأبى المغادرة و استطابت البقاء.
"
12	"طاف زنزانته عشرات المرات لعله يهدأ و لو قليلا لكنه ظل على حاله يتأكله القلق و يعصف به الغضب من جراء ما يحدث له و الذى لا يعرف كيف حدث من الاساس!؟..
"
13	"و الأدهى من هذا كله هو ما حدث من هدير ابنة عمه..و تساءل.. ماذا يجرى!؟.. انها المرة الاولى التى يراها على هذه الحالة.. انها المرة الاولى تماما التى يشعر فيها انه شخص غالى عند احدهم.. و انه موضع ثقة لا حد لها فقد هتفت بكل جرأة انه برئ من اى ذنب و لا يمكن ان يكون قد ارتكب اى جرم و هى حتى لا تعرف ما هى جريرته من الاساس.. برأته قبل ان تعرف جريمته او حتى تستمع الى الاتهامات الموجهة اليه..
"
14	"شعر بوجيب غريب يطرق قلبه و هو يستعيد لحظة هتافها بأسمه بكل هذا الكم من الالم و اللوعة فأنفطر فؤاده..
"
15	"ضرب الحائط بقبضة مضمومة كاد يدميها و هو لا يعرف ما عليه فعله.. و جذب نفسه من خواطره تجاه ابنة عمه العزيزة ليوجها عنوة تجاه تلك المصيبة التى تنتظره و التى لا يعلم متى حلت عليه !؟.. و ما الذى يتوجب عليه القيام به لينفيها عنه !؟.. انه لم يقترف ذنب.. و لم يفعل يوما ما يغضب ربه.. فكيف به يقوم بفعلة كتلك!؟..
"
16	"جلس على احدى المصاطب الاسمنتية فى تلك الزنزانة الباردة و وضع رأسه ما بين كفيه هاتفا فى تضرع:- يا رب.. انا معمِلتش عمرى اللى يغضبك.. يا رب لچل امى الغلبانة اللى ممكن تموت بحسرتها على.. و عمى اللى حط أمله كله فيا.. نچينى يا رب..
"
17	"ووجد نفسه دون ان يدرك همس على استحياء و نبضات قلبه طبول حرب تعلن عن شئ ما ينمو هاهنا و رغما عن ارادته:- وعشانها هى كمان يا رب.. عشان تعرف ان ظنها كان ف محله.. و ان حمزة عمره ما يعمل كِده ابدا..
"
18	"دمعت عيناه رغما عنه و كانت المرة الاولى تماما التى يستشعر فيها حرارة الدمع بمقلتيه.. دمعت عيناه لحاله و لحال أحبته عندما يصلهم الخبر و اخيرا على حالها و عاود صراخها باسمه يهز جنبات روحه من جديد ليدرك انه ما عاد حمزة القديم الذى كان يُؤْمِن ان قلبه قُد من حجر.. و لكن اما آن للصخر ان يلين!؟..
"
19	"كانت ثريا في غرفة الحاجة فضيلة كعادتها كل فترة و تحدثتا سويا عن سيد العشماوي و افعاله.. و انفجرت الحاجة فضيلة ضاحكة عندما قصت عليها ثريا ما حدث في الموقع و مظهره بعد سقوطهما دون ان تخوض في الحديث عن كثير من التفاصيل المحرجة.. و ما ان همت بالإستئذان حتى تذكرت امرا فأستدارت و قد استدركت راغبة فى سؤالها عن سيدة و قد شغلها سؤال سيد عنها يوم ان كان هنا اخر مرة فهتفت فى تساؤل:- ألا بالحج يا حاچة.. تعرفى ايه عن سيدة المچذوبة!؟..
"
20	"تنبهت فضيلة للأسم و صمتت لبعض الوقت تقلب فى دفاتر ذاكرتها و اخيرا هتفت فى تساؤل:- تجصدى سيدة بت الحاوى!؟..
"
21	"هتفت ثريا:-مش عارفة.. اللى اعرفه و بسمعه بيجولوه عنيها.. سيدة المچذوبة لكن ايه حكايتها و لا هى بچت كِده ليه!؟.. معرِفش..
"
22	"تنهدت فضيلة فى حسرة هاتفة:- اللى انتِ وعيالها مچنونة دى كانت جمر اربعتاشر.. سبحان الله.. بس بجت كِده ليه و ازاى.. انى كمان معنديش علم.. بس تعرفى مين اللى يعرف حكايتها كلها !؟..
"
23	"هتفت ثريا فى فضول:- مين!؟..
"
24	"اكدت بخيتة:- نچاة.. امك..
"
25	"هتفت ثريا فى تعجب:- امى تعرفها!؟..عچيبة..عمرى ما سمعتها بتتكلم عنيها من اساسه..
"
26	"هتفت فضيلة مؤكدة:- لاااه.. امك تعرفها عز المعرفة و كانوا حبايب جوووى بس فچأة لجينا سيدة اختفت هى و ابوها و محدش عارف فين أراضيهم و امك اتچوزت ابوكِ وچات على هنا.. و بعدها بياچى كام سنة لجيناها رچعت و مبتتكلمش و لا كنها تعرف حد.. و شوية و بجت زى ما انتِ وعيالها كِده.. عجلها خف.. ايه السبب !؟..و ايه اللى خلاها تروح من هنا!..و ليه رچعت!؟..و ايه اللى حصل لها و حصل لأبوها!؟.. العلم عند الله يا بتى.. ربنا يتولاها..
"
27	"همست ثريا بدورها:- ربنا يتولاها.. اسيبك يا حاچة تستريحى و اروح انى اشوف حالى..
"
28	"تمددت فضيلة على فراشها بغية الحصول على قسط من الراحة و قد حان وقت قيلولتها المعتادة و همست ناعسة:- روحى يا بتى.. روحى..
"
29	"خرجت ثريا من حجرة الحاجة فضيلة و قد زاد فضولها لمعرفة من تلك المجذوبة التى كانت فى يوم ما احدى جميلات النجع و صديقة مقربة لأمها..
"
30	"تطلعت سكينة الى تلك التي هلك الحزن و البكاء عينيها و تنهدت في ضيق هاتفة:- انتِ لساتك على حالك يا بتى!؟.. هو انى مش جلت لك هلاجلها حل..
"
31	"هتفت كسبانة في قلة حيلة:- يعنى حيلتى ايه يا خالتى !؟..انى عارفة ان يونس ميعملهاش بس مش يمكن تحلا ف عينه و البت صغار و حلوة.. و دى وصية برضك يا خالتى..
"
32	"هتفت سكينة:- حيلتك كَتير.. و الحل تحت يدك و انت مشيفاهوش..
"
33	"تطلعت كسبانة نحوها مستفسرة و هتفت عندما طال الصمت:- جصدك ايه يا خالتى!؟.. و الله ما فيا دماغ أفكر و لا أدور على حلول لا تحت يدى و لا تحت رچلى..
"
34	"ابتسمت سكينة و هي تربت على كتفها تهدئ من روعها هاتفة:- ولدك حامد هو الحل..
"
35	"هتفت كسبانة متعجبة:- حامد !؟.. و ايه دخل حامد ف اللى احنا فيه دِه !؟..
"
36	"اكدت سكينة:- دِه هو الحل اللى بتدورى عليه يا حزينة.. ليه ما يتچوزش عيشة بدل ابوه !؟..
"
37	"فغرت كسبانة فاها في دهشة متطلعة الى سكينة تحاول استيعاب ما تصرح به و هتفت أخيرا في تعجب:- بتجولى حامد يا خالتى !؟.. طب و هو يرضى برضك!؟..
"
38	"هتفت سكينة متعجبة:- و ميرضاش ليه !.. البت صغار و حلوة زى ما لساتك جايلة و على كد يدنا..
"
39	"همهمت كسبانة بعدم اقتناع ثم هتفت:- لكن يا خالتى الواد لسه طالع من حكاية زميلته اللى كان رايدها دى..احنا ما صدجنا انه اتعدل شوية و راج.. مظنيش انه يوافج..
"
40	"هتفت سكينة ممتعضة:- يا چلعكم الماسخ..و ايه فيها واحد عشج و لا طالشى.. لا هو اول واحد و لا هايبجى الأخير.. چوزى ولدك و اضمنيه چارك مع واحدة بت حلال تصونه و تريحه..
"
41	"صمتت كسبانة دون ان تنطق حرفا تحاول ان تدرس كلام سكينة من كل الجوانب و تحاول استنتاج رد فعل حامد اذا ما فاتحته في الامر..
"
42	"نهضت سكينة متأهبة للرحيل عنها هاتفة:- انى جلت اللى عِندى و انتِ بشوجك يا مرت ولدى..اروح انام انى بجى.. تصبحى على خير..
"
43	"هتفت كسبانة في لهفة تستوقفها:- بجولك ايه يا خالتى !؟.. مين اللى هيفاتح حامد ف الموضوع دِه طيب !؟
"
44	"ابتسمت سكينة و قد شعرت ان زوجة ولدها قد اقتنعت بشكل كبير للفكرة و تبحث عن إمكانية التنفيذ فهتفت تريح قلبها:- و لا تحطى ف بالك.. انى أكلمه.. و مش هسيبه غير لما يجول امين.. و ايه رأيك.. هكلمه دلوجت..
"
45	"هتفت كسبانة:- دلوجت يا خالتى.. الصباح رباح..
"
46	"هتفت سكينة:- لاااه.. خير البر عاجله.. انى هكلمه.. خلونا نفضوه الموضوع الماسخ دِه.. و الله لولا ما حمزة خاطب بت عمته سهام لكنت جلت نجوزوها لحمزة و ما كان جال لااه مش ولدك المچلع..
"
47	"و اندفعت سكينة لحجرة حامد تطرق بابها و دخلت و أغلقت بابها دون امه التي ظلت بالخارج تنتظر جواب ولدها الذى قد يريح قلبها..
"
48	"جلست سكينة بجوار حفيدها على فراشه هاتفة في محاولة لدفع الحوار لنقطة تنطلق منها لتفاتحه في الامر:- بجولك ايه يا حامد..انت مفكرتش تتچوز !؟..
"
49	"تنهد حامد متطلعا اليها بنظرة جانبية متعجبا من منحى الحوار و همس بصوت يحمل شجنا:- ما چربنا يا ستى و انت عارفة كان ايه اخرتها.. وچع جلب و جلة جيمة..
"
50	"ربتت سكينة على كتفه مواسية و صمتت لحظة ثم ابتدرته هاتفة:- طب انت چربت من ناحيتك.. ايه جولك تچرب من ناحيتى!؟..
"
51	"تطلع حامد اليها متعجبا ثم هتف مستفسرًا:- يعنى ايه !؟.. مش فاهم جصدك يا ستى..
"
52	"و ما ان همت بالكلام حتى اعتدل بغتة و كأنه ادرك مقصدها فهتف متسائلا في دهشة مازحا:- كنك چيبالى عروسة يا سَكينة !؟.. صح..!؟
"
53	"ابتسمت و قد ارتاحت انه ادرك مقصدها و استطرد هاتفا يحاول تحويل مجرى الحديث لمزيد من المزاح كعادته:- و مين اللى أمها داعية عليها دى و ترضى تاخدني !؟.
"
54	"هتفت سكينة مستنكرة:- بعد الشر عنك و عنيها.. جول أمها داعية لها و هو في ف حنيتك و لا طيبة جلبك يا واد ولدى..
"
55	"ابتسم حامد و رفع كف جدته يلثمها في محبة هاتفا في لهجة مرحة:- الجرد ف عين امه غزال..
"
56	"قهقهت سكينة و هتفت:- يخيبك.. جرد..و الله العروسة اللى بجولك عليها بت حلال.. و زى الجمر..و بتاعت معايش و على كد يدنا.. بس انت جول اه..
"
57	"كان دور حامد ليقهقه هاتفا:- اجول اه عميانى يا ستى من غير حتى ما أشوفها و لا حتى اعرف هي مين..
"
58	"هتفت سكينة مؤكدة:- انت تعرفها يا حامد..
"
59	"تطلع اليها مستفسرًا لتستطرد عازمة على إنهاء الامر:- عيشة يا حامد يا ولدى.. ايه جولك!؟..
"
60	"هتف فاغر الفاه:- عيشة بت عم ابوى!؟..
"
61	"اومأت سكينة برأسها إيجابا ليكمل هتافه المتعجب:- عيشة اللى المفروض ان ابويا هو اللى يتجوزها عشان ينفذ وصية چدى حامد!؟..
"
62	"اومأت سكينة رأسها إيجابا مرة أخرى في صبر على رد فعله المتعجب..
"
63	"ساد الصمت للحظات و عندما وجدت سكينة انه ما عاد لديه ما يصرح به نهضت في تثاقل متوجهة نحو باب الغرفة و همست أخيرا:- خد وجتك و فكر.. و چدك لما وصى ان ابوك يتچوزها عشان بس خايف عليها و عايز يصونها لانها كانت غالية عليه زى عمتك هداية بالتمام.. فكر يا حامد ازاى هتريح جلب امك اللى انفطر من ساعة ما عرفت الوصية دى.. فكر زين يا ولدى.. چربت جلبك مرة.. چرب عجلك المرة دى..
"
64	"و ما ان همت بفتح الباب مغادرة حتى هتف حامد يستوقفها في لهفة:- ستى!..
"
65	"استدارت تتطلع اليه دون ان تنبس بحرف واحد.. ازدرد هو ريقه هاتفا في اندفاع:- انى موافج..
"
66	"تهلل وجه سكينة بالبشر و امأت برأسها إيجابا و خرجت و أغلقت باب حجرته خلفها و تطلعت لكسبانة في سعادة و ما كانت كسبانة بحاجة لقول المزيد بعد ما قرأته على صفحة وجه خالتها المرسومة على قسماته الفرحة.. فأتسعت ابتسامتها أخيرا بعد ان غادرتها منذ زمن..
"
67	"همت كل منهما بالخلود للراحة الا ان رنين الهاتف في تلك الساعة جذب انتباهمها و ما ان همت كسبانة بالرد حتى كان حامد الذى اندفع من حجرته تجاه الهاتف ليكون المجيب..
"
68	"لحظات و انقلبت ملامح حامد للنقيض بعد ان كان يمازح محدثه على الطرف الاخر و هتف في ذعر:- كيف ده !؟.. امتى حصل و ليه !؟..
"
69	"هرولت سكينة تجاه حفيدها و كذلك كسبانة متطلعة اليه ما ان أغلق الهاتف صارخة في قلق:- ايه في يا حامد.. انطج !؟.. اخوك حمزة فيه ايه!؟..
"
70	"هتف حامد في حزن:- حمزة مجبوض عليه في چريمة تهريب كَبيرة..
"
71	"هتفت كسبانة صارخة:- لااااه.. حمزة لااااه..
"
72	"و سقطت فاقدة وعيها ليتلقفها حامد بين ذراعيه...
"
73	"استقبله باسل على باب الحديقة الخلفى هاتفا فى مرح:- واااه طولت الغيبة يا واد خالى.. عامل زى هلال العيد..
"
74	"ابتسم حازم مؤكدا:- معلش بقى يا باسل و الله الشغل مبيخلصش..
"
75	"هتف باسل رابتا على كتفه فى مودة:-الله يكون ف العون يا واد خالى شغلكم صعب.. ربنا يحميك و يحفظك..
"
76	"ابتسم حازم:- تسلم يا باسل ربنا يخليك..
"
77	"تطلع حازم بعينه حوله فى حذّر.. يموت شوقا لرؤيتها او حتى التطلع اليها من بعيد.. يموت شوقا و ذنبا.. شوقا يتنازعه لمرأها و ذنبا يحيك بصدره لاندفاعه للمجئ لرؤيتها رغم علمه ان تلك ليست ابدا اخلاقه و لا طباعه لكن لا سيطرة له على ذاك الدافع البغيض الذى يجذبه كمغناطيس الى هنا فقط لمطالعة محياها..
"
78	"تنبه ان باسل يكلمه فانتفض من شروده هاتفا:- هااا.. بتقول ايه يا باسل !؟..
"
79	"ابتسم باسل مازحا:- وااه روحت فين بعجلك يا واد خالى !؟.. ايووه عارفها انى التوهة دى.. دى توهة عاشج..
"
80	"انتفض حازم و زم ما بين حاجبيه فى اضطراب الا ان باسل استطرد فى أريحية:- تلاجي بجالك كَتير منزلتش اچازة و لا شفتش خطيبتك!؟.. حجك تنزل.. الحالة اللى انت فيها دى ما يتسكتش عليها ابدا..
"
81	"و قهقه باسل ليبتسم حازم و ضربات قلبه قد علت حتى تجاوزت الحد المسموح به ما ان طلت هى على الدرج قادمة إليهما فى هوادة تحمل صينية الشاي..
"
82	"رن هاتف حازم فى تلك اللحظة فأنتفض من جديد و تناوله يرد فى سرعة على ابيه يدارى ذاك الاضطراب الذى اعتراه من مجرد رؤيتها تتوجه صوبه:- ايوه يا بابا.. تمام..ايه.. بتقول ايه !؟.. حمزة.. لا مش ممكن..
"
83	"كانت تسبيح قد وصلت لمجلسهما حتى ألتقطت مسامعها اسم حمزة فتوقفت فى قلق تتطلع لباسل.. ما ان انهى حازم مكالمته حتى هتف فى عجالة:-انا أسف يا جماعة لازم أمشى دلوقتى.. و انا أسف انى أبلغكم ان حمزة اتقبض عليه فى جريمة تهريب كبيرة و لازم انزل إسكندرية حالا..
"
84	"هتف باسل مصدوما:- لا حول و لا قوة الا بالله..
"
85	"اما تسبيح فلم تتمالك أعصابها و سقطت صينية الشاى من بين كفيها و اندفعت مبتعدة عن المجلس بمن فيه
"
86	"لا تقوى على النظر له و كأنما استشعرت ان الله يعاقبها بما يحدث نظرا لخواطر قلبها اللعين الذى لا يطاوعها و ينحى بمشاعره تجاه اخر..
"
87	"اما حازم فقد اندفع مستقلا سيارته و قد شعر بمزيد من الضيق يعربد بصدره.. ضيق لما يحدث لحمزة و الذى يعلم علم اليقين انه لا يمكن ان يرتكب ذاك الجرم ابدا..و ضيق اخر مشمول بالذنب لردة فعلها التى طالعها بنفسه منذ لحظات عندما سمعت النبأ المشؤوم على لسانه شعر بالشفقة عليها و فى نفس اللحظة عربد شعور قاتل بالغيرة لمرأها حزينة على ما يحدث لحمزة.. انه يكاد يختنق و لا سبيل لديه للنجاة.. تنهد فى غضب ظاهر ليس من طبعه ابدا و ضرب على مقود السيارة فى عنف و هو يختنق بمشاعره المشوشة و ذنبه الذى يتسربل فيه..
"
88	"طرق بابها متعللا بالاطمئنان عليها على الرغم من علمه بانه يريد ان يلقى أحماله على أعتابها كما كان يفعل دوما.. دلف لحجرتها و تنهد و هو يراها تتمدد على فراشها فى سكينة كان يظنها نائمة و ما ان هم بالخروج حتى هتفت أمره:- تعال يا عاصم.. انى مش نعسانة..
"
89	"ابتسم فى محبة و ترك الباب مواربا و دخل اليها حتى جلس على طرف فراشها و انحنى يرفع كفها مقبلا اياه مما حملها لتستطرد فى لهجة العالم ببواطن الامور:- خير يا عاصم.. ايه فى يا ولدى!؟..وعيالك مش رايجين !؟..
"
90	"تنهد عاصم مجددا هامسا بضيق:- الحمل زاد على كتافى يا حاچة.. حمل و هم تجيل جووى..
"
91	"تنهدت بدورها و هى تربت على كفه هاتفة:- متجوليش كِده..انت شَديد جووى كيف الچبل.. و انى عرفاك لو كد الهم دِه عشر مرات هتشيل و ما تجوليش اااه..بس انت جول يا رب..
"
92	"هتف عاصم متضرعا:- ياارب..
"
93	"كان مهران فى سبيله للدخول لغرفة جدته و سمع بعض من همس والده معها.. كان قادما بدوره يلقى همومه على مسامعها لعلها تخفف عنه بعض مما يعانى فوجد ان أباه قد سبقه اليها.. فقرر التخفيف عنه فدخل باشاً يهتف فى مرح:- اااه.. لجيتك مع حبيبك يا ستى.. ماليش عازة انى بجى..
"
94	"هتفت الحاجة فضيلة بمحبة:- برضك يا مهران.. هو انى أجدر استغنى عنيك.. دِه انت واد الغالى و على اسم الغالى يا حبة جلبى..
"
95	"انحنى مهران يقبل جبينها فى محبة لتهتف الحاجة فضيلة مستطردة:- ودونى عند ماچد.. عايزة اشوفه يا عاصم..
"
96	"تنبه كل من عاصم و مهران لطلبها العجيب و نظر كل منهما للأخر مستفسرًا لعل احد منهما قد قَص لها ما حدث لماجد و ما اعتراه بسبب فقده لقدمه لكن كل منهما اكد انه ما فعل و قد انتبهت لنظراتهما المتعجبة فهتفت باسمة:- ايه فى!؟...ايوه عرفت كل حاچة حصلت لماچد.. و مش هجولك غير رد الحاچ مهران لما كنت استعچب زييكم كِده لما ألاجيه عارف كل اللى بيچرى ف السرايا.. كان يجول لى.. هو اكمنى بجيب أسد عچوز مش هعرف اللى بيچرى ف دارى!؟..
"
97	"ابتسم عاصم فى شجن رابتا على ظاهر كف امه الممدودة امامه هاتفا:- يديكى الصحة و طولة العمر يا حاچة.. بس ماچد عِملناله أوضة تحت عشان ظروفه اللى چدت..
"
98	"و تحشرج صوت عاصم تأثرا و استكمل متسائلا:- كيف هتنزليله يا حاچة !؟.. هايبجى تعب عليكِ..
"
99	"هنا تدخل مهران هاتفا:- ليه!؟.. و انى رحت فين !؟.. و الله يا ستى ما اخليكِ تمسى الارض و هشيلك لحد تحت..
"
100	"انفجرت الحاجة فضيلة ضاحكة:- وااه يا مهران.. دِه انى متشلتش من ايّام چدك الله يرحمه ما كان شباب.. هتشال دلوجت !؟..
"
101	"ابتسم عاصم فى سعادة هاتفا للحاجة فضيلة:- باينك موعودة يا حاچة فضيلة بشيلة مهران الكبير و بمهران الصغير كمان..
"
102	"قهقهت الحاجة فضيلة هاتفة تحاول إثناءه عما ينتوى فعله:- يا ولدى عروستك تغير..
"
103	"اندفع مهران تجاه جسد جدته المسجى بعد ان نهض عاصم من على طرف الفراش موسعا له الطريق ليحملها فى عزم هاتفا:- مين دى اللى تغير!؟.. طب خليها تتكلم..
"
104	"قهقهت الحاجة فضيلة من جديد و هى محمولة بين ذراعى حفيدها هاتفة:- يعنى هاتعمل لها ايه لو اتكلمت.. و الله ما تجدر على زعلها يا واد الغالى..
"
105	"ابتسم مهران ناظرا لجدته المتعلقة به و هو يهبط الدرج فى هوادة خوفا عليها:- ان چيتى للحج يا ستى.. عِندك حج..
"
106	"علت القهقهات من جديد حتى وصل مهران اخيرا الى باب حجرة اخيه فطرق عاصم الباب و دفعه منفرجا ليدخل مهران حاملا جدته مواجها ماجد المنكس الرأس على كرسيه المدولب و فى جانب الحجرة تجلس زهرة باكية..
"
107	"وضع مهران الحاجة فضيلة على طرف الفراش لتتبدل نبرتها المرحة بأخرى جادة أمرة الجميع بالخروج من الحجرة هاتفة:- هملونى لحالى مع واد ولدى..
"
108	"كان أمرها الحازم كافيا لتخلو الحجرة فى ثوان من الجميع عاداها هى و حفيدها ماجد و الذى كان لايزل منكس الرأس لا يقو على رفع نظراته ليواجه اى من كان بعد خزلانه من تلك التى وهبها قلبه بسبب اصابته التى تعد شرف لا ينكره و التى لا يعلم بتلك الخسارة الا ايمان فقط.. او بالاصح استنتجتها بفطنتها عندما جاءت لتلملم بقايا تلك المعركة..
"
109	"نظرت الحاجة فضيلة لحاله و لموضع قدمه المبتورة تحت غطاء ما موضع على حجره و رق قلبها الا انها استردت بأسها المعتاد هاتفة فى لهجة أمرة:- ارفع راسك يا واد.. چيب عينك ف عينى و جولى انك ندمان على اللى راح.. ندمان على اللى سبجك للچنة و خلالك مكان فيها..
"
110	"انتفض ماجد يرفع نظراته لجدته هاتفا:- لاااه يا ستى.. مش ندمان و لا عمرى هندم.. أندم على شرف ربنا رزجنى بيه.. بس..
"
111	"و صمت ماجد و لم يستطرد مما دفع الحاجة فضيلة لتهتف مستفسرة:- بس ايه يا ماچد !؟.. جلبك مكنش ف المكان الصح.. و ربنا رچعهولك
"
112	"عشان تصونه و تديه للى يستاهله و بدل ما تبجى مبسوط.. زعلان و معترض على حكمه!؟.. استحمده يا ولدى.. استحمده..
"
113	"تطلع اليها ماجد فى تعجب مما تنطق به و كأن احدهم أبلغها بما يستشعر فهمس فى تيه:- الحمد لله.. الحمد لله على كل حال..
"
114	"هتفت الحاجة فضيلة امره اياه فى مودة:- جرب..
"
115	"تقدم ماجد اليها بكرسيه المدولب فأحنت الحاجة فضيلة رأسها و قبلت مكان بتر ساقه مما دفعه لينتفض هاتفا فى خجل محاولا الابتعاد:- بتعملى ايه بس يا ستى!؟..
"
116	"و رفع رأسها عنه فى إكبار لفعلتها فهتفت هى مؤكدة:- ايه يا واد الغالى.. مش عايزنى أحب على شرف الهوارية كلهم و تاچ راسهم كمان.. ربنا مكنش رايد بالشهادة بس خلالنا نصيب منيها..نفرحوا بالنصيب دِه و لا نطاطى له روسنا و نداريه كنه عيبة..
"
117	"اومأ ماجد برأسه تفهما لجدته و لم يعقب لتظهر ايمان على اعتاب باب الحجرة المطل على الحديقة و الذى كان مفتوح على مصراعيه و هتفت تستأذن فى الدخول فى حرج..
"
118	"فأذن لها ماجد لتدخل فى هدوء وجهها تعلوه ابتسامة متوجهة حيث تجلس الحاجة فصيلة و التى تفرست فيها قليلا و اخيرا هتفت:- واااه.. كنى واعية لسمية بشحمها و لحمها.. سبحان الله..
"
119	"ابتسمت ايمان و قد وصلت لموضع جلوس الحاجة فضيلة وانحنت مقبلة ظاهر كفها بأدب:- كنها هى يا ستى.. انى ايمان بتها..
"
120	"ربتت الحاجة فضيلة على رأس ايمان المنحنى و المتوج بحجابها الحريرى و ابتسمت فى مودة هاتفة:- كنك هى.. و مش هى.. سبحانه.. ربنا يراضيكِ يا بتى.. و البقاء لله ف مؤمن.. شفيعكم يا حبيبتى بعد نبينا باذن الله..
"
121	"تحشرج صوت ايمان عند ذكر مؤمن اخيها و همست:- باذن الله يا ستى..هو راح لمكانه اللى كان مستنيه.. طول عمره عايش وسطينا بجلب ملايكة.. مكانه هناك يا ستى مش هنا...
"
122	"تنهدت الحاجة فضيلة مؤكدة و هى تربت على كف ايمان فى محبة:- صدجتى يا بتى.. صدجتى يا غالية.. ربنا يحفظك و يكملك بعجلك يا ست البنات..
"
123	"و ربتت من جديد على كف ايمان التى لازالت محتفظة بها بين كفيها ثم جذبتها فى محبة و قبلت وجنتيها و اخيرا هتفت لمهران القابع خلف باب الحجرة بالخارج ينتظرامرها ليعيدها لحجرتها من حيث أتى بها..
"
124	"دخل مهران هاتفا فى مرح:- خلاص يا ستى.. هاااا.. نرچعوا لأوضتك!؟
"
125	"اكدت الحاجة فضيلة هاتفة:- ايوه يا مهران.. ياللاه تعال شيل.. ربنا يعينك على ما بلاك يا ولدى..
"
126	"حملها مهران فى سهولة هاتفا فيها معاتبا و هو يهم بالخروج من باب حجرة ماجد:- برضك يا ستى تجولى ما بلانى !؟.. طب جولى اللى اكرمنى بيه..
"
127	"هتفت الحاجة فضيلة رابتة على كتفه فى امتنان:- ربنا يسعدك و يهنيك و يريح بالك يا حبة جلبى..
"
128	"فهمس هو مؤمنا فى تضرع و قبل ان يستدير خارجا هتفت به تتمهله قليلا متوجهة بحديثها لماجد و هى تنظر لإيمان التى كانت تستأذن بدورها فى اتجاه حجرة القراءة نظرة جانبية عله يعيها هاتفة:- اللى منيك منيك يا ماچد.. اللى منيك ليك يا واد الغالى..هو اللى يشيل و يبجى راضى و على جلبه كيف العسل..
"
129	"تطلع اليها ماجد متعجبا فى بادئ الامر و اخيرا لاحظ مع تكرارها لكلماتها الاخيرة ما كانت ترمى اليه وقد خرجت ايمان بدورها من غرفته فأبتسم فى هدوء و ما ان ايقنت الحاجة فضيلة ان رسالتها وصلت على أكمل وجه حتى أمرت مهران بالسير ليخرج من باب الحجرة اخيرا و هو يهتف بها مازحا و قد اعتلى أولى درجات الدرج صاعدا لحجرتها:- شكلك استحليتى الحكاية يا ستى و كل شوية هاتجوليلى انى عايزة اشوف ماچد.. نزولنى عند الغالى..
"
130	"انفجرت الحاجة فضيلة مقهقهة ثم هتفت اخيرا و هو يضعها على فراشها فى حنو بالغ:- لااااه.. مش هجول.. ماچد هو اللى هايچينى لحد هنا..
"
131	"تطلع اليها مهران فى تساؤل لم يصرح بِه لكنها وعته فهتفت:- ايوه.. هيحصل و هتلاجيه داخل علينا و ابجى شوف ستك متجلش كلمة و تنزل الارض ابدااا..
"
132	"اومأ مهران برأسه موافقا إياها على الرغم من عدم اقتناعه لعلمه بعدم رغبة ماجد فى الحصول على قدم تعويضية.. لكن يقينه كان ان لا شئ على الله بعزيز.
"
1	"همت نهلة بالدخول لغرفة الصالون حيث يجلس حازم بأنتظارها فأستوقفتها أمها سهير هامسة في هدوء لها:- بقولك ايه يا نهلة.. بلاش تفاتحيه النهاردة ف الموضوع اللى كلمتينى فيه..
"
2	"تسألت نهلة:- ليه يا ماما!؟.. حازم لازم يعرف.. ده مستقبلى و معتقدش انه هيرفض حاجة فيها مصلحتى و هاتبسطنى كمان..
"
3	"هتفت سهير في حيرة:- مش عارفة.. بس حاسة الموضوع ده مش هايخلص على خير يا نهلة..
"
4	"اكدت نهلة:- متقلقيش يا ماما.. ان شاء الله خير.. حازم اكيد هيبص على سعادتى و راحتى..
"
5	"و غادرت نهلة في طريقها حيث يجلس حازم بينما همست سهير في قلق لنفسها:- ربنا يستر.. انت واثقة أوعى فيه يا نهلة و ده اللى مخوفنى..
"
6	"دلفت نهلة للغرفة لينهض حازم مادا كفه محييا في بشاشة هاتفا:- ازيك يا نهلة.. عاملة ايه!؟..
"
7	"هتفت نهلة في سعادة لمرأه:- الحمد لله يا حازم..
"
8	"كانت تتمنى يوما ان تسمعه يبثها كلمات الحب و الغرام.. تتمنى ان يقابلها مشتاقا هاتفا انه أفتقدها و استوحش بعادها عنه.. لكنه كان صريحا معها من البداية و اخبرها انه لا يعرف كيف يطلق لسانه بكلمات الغزل و عبارات المجاملة او المحبة.
"
9	"أخرجت نفسها من خضم خواطرها المتحسرة و هتفت:- كان في موضوع مهم قووى عايزة أتكلم معاك فيه..
"
10	"تنبه متيقظا عاقدا حاجبيه كعادته عندما يستمع لأمر هام هاتفا:- خير..
"
11	"تنحنحت محاولة البحث عن نقطة البداية لعرض موضوعها و أخيرا هتفت:- انا الصراحة كنت عايزة اقولك ع الموضوع ده من زمان بس ماما نصحتني استنى شوية.. لكن انا شايفة ان ده الوقت المناسب عشان تعرفه..
"
12	"اومأ حازم لها برأسه مطالبا إياها بالإسترسال لتستطرد هاتفة:- انت طبعا بقالك فترة منقول الصعيد.. ده شغلك طبعا مقدرش أقول فيه حاجة و انا اكتر واحدة مقدرة ظروفه لان بابا الله يرحمه عاش نفس الظروف و عشناها معاه.. و طبعا المطلوب بعد ما خلصت دراسة اننا نتجوز و اروح معاك الصعيد..
"
13	"قاطعها حازم و قد شعر ان الامر يسيرفى طريق لن يستحسنه:- اكيد طبعا.. أولا كل ست مكانها مع جوزها.. و بعدين ده اللى اتفقنا عليه من بدرى انك تخلصى و نتجوز و تروحى معايا.. و لا ايه!؟..
"
14	"هتفت نهلة في شجن:- طب و ماما يا حازم!؟..
"
15	"هتف حازم متعجبا:- مالها طنط.. !؟
"
16	"هتفت نهلة:- هسبها لوحدها!؟.. دى ملهاش غيرى بعد بابا الله يرحمه.
"
17	"زم حازم ما بين حاجبيه و قد استشعر بحسه الأمنى ان الامر لا يخص سهير هانم وحدها فهتف مستوضحا:- هي المشكلة كلها ف طنط.. !!.. دى نشيلها على راسنا و اكيد اناهتبسط لو تشرفنا و تيجى تقعد معانا.. على الأقل هتبقى معاها طول ما انا غايب عن البيت..
"
18	"صمتت نهلة و لم تعقب مما دفع حازم ليسأل و قد بات من الواضح له ان هناك امر اخر لا يعلمه:- هو في حاجة تانية يا نهلة انا معرفهاش!؟..
"
19	"هتفت تلقى بحملها عن كتفيها بسرعة:- الصراحة يا حازم.. اه.. انت عارف انى اتخرجت بتقدير امتياز و ده رشحني لبعثة بره مصر و كنت عايزة يعنى..
"
20	"قاطعها مندفعا:- عايزة تأجلى الجواز.. صح!؟..
"
21	"هزت رأسها بالإيجاب هاتفة:- ده مستقبلى يا حازم.. و حاجة تتمناها اى بنت.. انا عايزة..
"
22	"قاطعها من جديد:- انت عايزة ايه بالظبط!؟.. عيزانى.. و لا عايزة السفر و البعثة و لا عايزة متبعديش عن ماما و لا انت عايزة ايه!؟..
"
23	"انتفض واقفا هاتفا فيها بنفاذ صبر:- بصى.. لما تبقى عارفة انت عايزة ايه.. ابقى كلمينى.. عن اذنك..
"
24	"ترقرقت الدموع بعينها هاتفة بأسمه و هو يبتعد:- حازم.. أرجوك..
"
25	"لكنه لم يستمع لتوسلها و تركها و اندفع خارج المنزل لتدلف أمها داخل الغرفة حيث تركها تبكى مندفعة اليها تضمها لصدرها في قلق هاتفة:- قلت لك بلاش دلوقتى يا نهلة!؟..
"
26	"هتفت نهلة من بين دموعها:- كان لازم يعرف يا ماما.. هفضل مخبية عليه لحد امتى.. !!.. كان لازم أقوله عشان أعرف أتصرف ازاى..
"
27	"ربتت سهير على كتف ابنتها مهدئة:- خلاص يا حبيبتى.. اهدى و كل مشكلة و ليها حل.. و ان شاء الله كله هايبقى تمام.. متقلقيش..
"
28	"صمتت نهلة و لم تعقب بينما تنهدت سهير في قلة حيلة و هي تدرك في قرارة نفسها ان الامر لن يمر بسلام كما كانت تستشعر منذ عرفت بأمر البعثة... و ها قد صدق حدسها..
"
29	"صعدت سكينة تلك الدرجات التي تفصلها عن باب الدار و خلفها يونس في ترقب وجيب قلبه يبلغ عنان السماء لكن صفحة وجهه تعكس هدوء عجيب يتناقض تماما مع ما يستشعره من اضطراب و توتر..
"
30	"طرقت سكينة الباب و انتظرت لحظات حتى فتحه احد الخدم و طلبت مقابلة العمدة حامد الحناوى ليصحبهما الخادم لأحدى القاعات المخصصة للضيوف و ينصرف على عجل ليبلغ سيده..
"
31	"جلس كل من يونس و سكينة في صمت حتى ان احدهما لم يكن يتطلع للأخر.. و أخيرا انفرج الباب في قوة جعلتهما ينتفضا مكانهما و ما ان طالع العمدة حامد سكينة في موضعها حتى ادار وجهه للجالس قبالتها في سرعة و
"
32	"وقعت عيناها على يونس الذى كان نسخة مصغرة منه منذ اكثر من خمسة و عشرين عاما حتى ليظن الان انه يتطلع للمرأة بصورة عكسية للزمن ليرى نفسه قديما..
"
33	"تقدم حامد في وهن لا تحمله قدماه بإتجاه يونس الذى ظل متسمرا مكانه لا يحرك ساكنا.. و أخيرا توقف امام ولده هامسا:- يونس.. يونس حامد الحناوى.. يونس ولدى..
"
34	"و أخيرا جذب يونس لأحضانه معتصرا إياه في محبة طاغية و بالمثل و دون إرادة منه فعل يونس الذى وجد نفسه يضم ابيه في تعلق كأنما عاد طفلا يتشبث بجلبابه و همس باكيا في صوت متحشرج:- أيوه انى يونس يابا..
"
35	"بكت سكينة في صمت و هي تراهما على هذا الوضع و هتفت بصوت متأثر:- جبته لحدك يا حامد زى ما وعدتك.. جبته و منشعارفة اذا كان مجيتى بيه ف صالحه و لا لاه.. بس مكنش ينفع ابجى عارفة فين ابوه و مجلوش و لا انت تعرف بيه..
"
36	"هتف حامد و هو لا يزل متعلقا بيونس ساحبا إياه ليجلس بجواره ملتصقا به في محبة:- عمِلتى صالح يا سَكينة.. انتِ متعرفيش انى محتاچ ليونس كيف.. دِه كنه عوض ربنا عن عبدالله الله يرحمه.. و عوض اخته و بت عمه..
"
37	"همت سكينة بالسؤال الا ان طرقات متسرعة على الباب و انفراجه بتلك الطريقة أكدت على لهفة الداخل و الذى لم يكن سوى هداية التي تطلعت لأبيها مستفسرة بنظراتها عن صحة استنتاجها ليأكد ابوها بإيماءة من رأسه لتندفع بإتجاه سكينة تقبل كفها في سعادة هاتفة:- كيفك يا خالة!؟.. يا رب تكونى بخير..
"
38	"ابتسمت سكينة في مودة رابتة على كتف هداية هاتفة:- بخير يا بتى تسلمى يا رب و تعيشى.. ايه الچمال دِه كله.. الله اكبر.. ربنا يحميكِ لشبابك يا بتى..
"
39	"ابتسمت هداية و لم تعقب ليهتف حامد ساخرا:- ايه!؟.. خبر ايه!؟.. و يونس اخوكِ ملوش نصيب من التهليل دِه كله.. !!..
"
40	"ابتسمت هداية و هي تتجه ليونس في خجل هاتفة:- كيف دِه يا حاچ!؟.. و الله لو يعرف فرحتى بشوفته النهاردة.. و الله ما تتجدر..
"
41	"و اتجهت ناحية يونس و انحنت تقبل كفه في تقدير احتراما لفارق السن بينهما فهى تقريبا كانت في سن حامد حتى ان يونس احمر خجلا و جذب كفه في سرعة محرجا..
"
42	"ابتسم حامد في سعادة لتجمع أولاده أخيرا تحت سقف داره و هتف مستفسرًا:- ايه يا هداية.. خبر ايه!؟
"
43	"امال فين عيشة.. مچتش تسلم على واد عمها ليه!؟..
"
44	"هتفت هداية:- يعنى يا حاچ منتش عارف عيشة.. بتتكسف من خيالها.. انى هروح أچيبها..
"
45	"لكن حامد هتف في سعادة و هو يرى عائشة تدلف لداخل الحجرة في هدوئها المعتاد:- اهى چات.. تعالى يا عيشة سلمى على يونس واد عمك و خالتك سَكينة..
"
46	"اتجهت عائشة تقبل كف سكينة في تأدب و تجلس جوارها و هي تنظر ليونس نظرة سريعة قبل ان تهتف في خجل:- اهلًا بيك يا واد عمى.. نورتنا..
"
47	"ابتسم يونس في ثبات:- تسلمى يا عيشة.. اهى هداية تجريبا كد ولدى حامد.. و انتِ شكلك اصغر منيهم بشوية..
"
48	"هتف حامد في فرحة:- سميت ولدك على أسمى يا يونس!؟..
"
49	"اكد يونس في فخر:- دِه الحاچة الوحيدة اللى كانت بجيالى منك يابا.. كيف مسيتسماش على اسمك!؟..
"
50	"دمعت عينا حامد في محبة هاتفا:- خلاص يا يونس كل حاچة بجت ليك يا ولدى مش أسمى بس.. كل حاچة..
"
51	"هتف يونس:- لاااه انى مش عايز حاچة.. انى بكفيانى شوفتك و شوفة اخواتى.. معيزش اكتر من كِده..
"
52	"هتف حامد ممتعضا:- كيف دِه!؟.. انت واد العمدة حامد الحناوى.. جوم تعال معاى..
"
53	"هتف يونس:- على فين يابا.. انى معيزش حاچة.. انى هرچع دلوجت لنچع الصالح و ابجى اچيلك مرة تانية و معاى العيال و أمهم و ابجى ورينى اللى انت عاوزه..
"
54	"تشبث حامد برأيه هاتفا:- لاااه دلوجت.. هتجوم معايا تشوف اللى ليك حلاً.. و المرة الچاية ابجى انى اچيك و اشوف مرتك و عيالك و تاچوا كلكم تعيشوا معاى.. انى ماصدجت لجيتك.. عايز تبعد عنى ليه تانى يا يونس يا ولدى!؟..
"
55	"اتجهت أنظار يونس لأمه التي حثته على مهادنة ابيه و النهوض خلفه حتى يعرفه على كل كبيرة و صغيرة في نجع الحفناوي الذى سيكون يوما ما مستقره كما يتمنى الوالد.. فنهض يونس خلف ابيه و قد ادرك انه الان على مفترق طرق و اختيارات وعرة يتمنى من الله ان يلهمه القدرة ليكون على قدرها..
"
56	"كانت تجلس على المائدة شاردة تفكر فيما عليها قوله او فعله في معضلتها مع بن عمتها المجنون ذاك تتظاهر بتناولها الطعام و هي لم تمسه مما استرعى انتباه عاصم ليهتف مستفسرًا:- خبر ايه يا أستاذة!؟.. مبتكليش ليه!؟..
"
57	"هتفت سندس مدعية الجوع:- ابدا يا بابا باكل اهو.. ده انا حتى جعانة..
"
58	"و بدأت في إلتقاط بعض اللقيمات تحاول ابتلاعها في صعوبة بينما على الجانب الاخر من المائدة يجلس كل من تسنيم و مهران و كل منهما يدعى الاهتمام بالاخر وكأن بينهما اتفاق غير مصرح حتى يتظاهرا بالمحبة و الاهتمام كأى زوجين جديدين حتى لا يلحظ احد في السراىّ ما بينهما من نفور و تباعد..
"
59	"نظرت زهرة لحال ابنتها الساهمة الشاردة منذ طلب بن عمتها يدها من ابيها و كذلك حال ولدها البكر و زوجه و الذى اعتقدت ان بزواجه سينصلح حاله الا ان ما تراه الان ما هو الا ادعاء للمحبة ليس اكثر..
"
60	"تنهدت زهرة و هي تستأذن للصعود لغرفتها يتأكلها الغم..
"
61	"نهض خلفها عاصم و دلف بعدها للغرفة في ثوان متعجبا من حالها هاتفا:- خبر ايه يا زهرة!؟.. جومتى ليه من ع الأكل بسرعة كِده!؟.. دِه انتِ تجريبا مكلتيش..
"
62	"نظرت اليه في حسرة هاتفة:- و مين ليه نفس بس يا عاصم!؟.. انت مش شايف حال العيال!؟..
"
63	"هتف متعجبا:- مالهم العيال بس!؟..
"
64	"هتفت بحزن:- مالهم ايه بس!؟.. انت مش شايف سندس و حالها.. طب سيبك من سندس اهى متلخبطة و مش عارفة ترسى على بر بس انا متأكدة انها هتختار اللى يريحها و باسل هيساعدها على كده.. لكن مهران و تسنيم.. عاجبك حالهم!؟..
"
65	"هتف عاصم:- ماله حالهم!؟.. ماهم زى الفل و اديكى شيفاهم ع العشا كانوا زى السمن ع العسل..
"
66	"ابتسمت زهرة بحسرة:- انت مصدق يا عاصم.. تسنيم و مهران مش على وفاق.. صدقنى في بينهم حاجة غلط.. ده مش شكل عريس و عروسة مبقلهمش فترة صغيرة متجوزين و عن حب كمان.. دول بيمثلوا قدامنا انهم متفاهمين و كله تمام.. لكن حالهم مش كده خاالص..
"
67	"هتف عاصم متحيرا:- يعنى ايه الكلام دِه!؟.. ما احنا جلنا هنچوزه عشان يتعدل بعد الموضوع الماسخ إياه.. و اهااا اتچوز تيچى تجولى لسه متعدلش.. طب امال في ايه طيب !!.. لا حول و لا قوة الا بالله..
"
68	"هتف زهرة دامعة:- مش عارفة يا عاصم.. و الله ما عارفة فيه ايه!؟..
"
69	"ربت عاصم على كتفها في إشفاق هاتفا:- اهدى يا زهرة.. وحدى الله و سيبها ع الله.. ربنا يهدى حالهم و يريح جلوبهم .. و يريح بالنا عليهم..
"
70	"هتفت زهرة متضرعة:- يا رب يا عاصم.. يا رب..
"
71	"كان يقف فى تيه تام يتطلع الى الحارة بطولها و عرضها غير مدرك حتى لتفاصيلها العتيقة التى يحفظها عن ظهر قلب مثلما يحفظ كف يده..
"
72	"كان يفكر فيها.. و هل هناك ما يشعل باله غيرها!؟.. تنهد فى ضيق و همس متسائلا.. متى سيمكنه أزاحه ذاك الثقل الرهيب عن قلبه و البوح بما يحمله لها من مشاعر تنوء بحملها روحه التى تهواها حد الوجع..
"
73	"انه يعلم انه غير قادر على التفوه بكلمة فى حضرتها تتوه ابجدية الكلمات و تسقط الأحرف لتغرق فى بحور عينيها و ما لديه من قدرة على الإفصاح و هو ذاك الصامت ابدا..
"
74	"اعتقد يوم ان صرخت مختبئة فى صدره من ذاك الفأر انه كان سيخبرها بمكنوناته لولا ظهوره الا انه يعلم علم اليقين انه ما كان بفاعل.. ما كانت الا نوبة من شجاعة داهمته و ما عاد قادرًا على استدعائها من جديد..
"
75	"ماذا عليه ان يفعل حتى يخبرها!؟.. انه لا يعلم.. هل يرسل لها بخطاب ما!؟.. هل يبعث لها برسالة على هاتفها!؟.. ام ماذا!؟.. ليت له صديقا يخبره ما عليه فعله فى مثل تلك الامور لكنه لا يملك احدهم.. او بالأدق.. هو لا يملك ذاك الصديق الذى من الممكن ان يكون بهذه الاريحية معه ليخبره عنها.. لم يكن هناك الا نادر صديقه الأوحد الذى كان يمكنه ان يعرى روحه امامه دون ان يتردد.. همس فى شجن بالرحمة لأخيه و قرأ الفاتحة لروحه الطاهرة..
"
76	"و همس صوت بعيد يشدو مترنما بحال العاشقين فتنهد من جديد مؤكدا فى سخرية:- و هو حد دارى بحالهم قدى!؟..
"
77	"اكثر ما يرهبه و يجعل نومه يجافيه انه حتى و لو استطاع أخبارها بما يكنه لها من مشاعر هو مدى تقبلها لها..
"
78	"هل ستصدق انه يعشقها منذ زمن!؟.. ام انها ستعتقد بحماقتها المعتادة انه يدعى محبتها حتى لا يشعرها بذنب تجاهه لزواجه منها بعد ذاك الحادث المشؤوم معها!؟.. انه يعلم انها ستفعل.. بالتأكيد ستفعل..
"
79	"انتفض عندما تناهى لمسامعه صراخها بإسمه فاندفع للأسفل حيث تقبع بشقة ابيه تحضر طعام العشاء و ما ان هم بهبوط الدرج باتجاه شقتهما بحثا عنها و هى لا تزل تهتف بإسمه بهذا الشكل الملتاع حتى وجدها مندفعة من الأسفل فى نفس سرعة هبوطه ليحدث ذاك الاصطدام المدوى ليسقطا لحسن الحظ على تلك الردهة القصيرة بين الطابقين..
"
80	"كان هو يفترش الارض و هى ملقاة على صدره يغطى وجهه شعرها الكستنائى المتناثر و الذى استطال ليخلبه لبه فقد كان دوما يحذرها من قصه على الرغم من رغبتها فى ذلك مرارا.. لكن لو يعلم الان ما يعانى و هو يغطى محياه بهذا الشكل كأنه غمامة من عطر معتق لأمرها بقصه منذ زمن..
"
81	"تنبهت متأوهة تحاول الاعتدال و هو ساكن كحجر.. و بدأت فى سحب جدائلها القاهرة من على قسماته هامسة فى قلق بإسمه:- ناااصر..
"
82	"الان جاء صوتها بتلك النبرة ليكمل تلك الجريمة فى حق ثباته.. ما عاد قادرًا على الابتعاد و هى على تلك الحالة من القرب الذى تمناه للحظات فى اروع احلامه و كفيه الان تضمان خصرها الناحل فى تشبث و كأنهما طوق نجاة لغريق ما ظن للحظة انه ناجٍ ..
"
83	"هتفت من جديد تهزه فى صدمة ليفتح عينيه متطلعا اليها بنظرات جعلتها تتسمر غير قادرة على التفوه بحرف.. تاهت هى الاخرى فيه و كأنما تراه من جديد يوم كان يبكى اخيه بأحضانها كما لم تره من قبل..
"
84	"و لكنها اخيرا استفاقت فى ذعر و قد تذكرت لما كانت تستدعيه من الاساس لتنهض فى عجالة قاذفة أحلامه كلها عرض الحائط و هى تندفع للأسفل مستكملة صراخها:- امك تعبانة.. انزل بسرعة..
"
85	"انتفض كمن لدغته عقرب.. و فى ثانية كان مندفعا لشقة ابيه و منها الى حجرتها هاتفا فى لوعة:- ايه ياما!؟. مالك!؟..
"
86	"هتفت نعمة تئن على فراشها:- مش عارفة يا ناصر.. مش قادرة اخد نفسى.. و حاسة انى رايحة م الدنيا.
"
87	"اندفع خارج الحجرة هاتفا بشيماء:- هجيب دكتور بسرعة و خليكى جنبها..
"
88	"لم يغب طويلا و عاد بالطبيب و ابلغ ابيه الذى اندفع بدوره فى اتجاه المنزل فى ذعر..
"
89	"لحظات و كان الطبيب يعاينها و مثيلتها حتى كان بالخارج يبلغهم ما عليهم فعله.. مؤكدا انه يجب ان يلازمها احدهم ليل نهار حتى اذا ما عاودتها أزمة ضيق التنفس يكون جوارها.. و ما هناك من احد اصلح من شيماء لأداء تلك المهمة.. و التى ستكلفه الكثير.. لكنه رأى ان هذا افضل للجميع.. فعليه ان يبتعد قليلا.. فذاك القرب المُهلك منها يكاد يحرقه حيّا..
"
90	"رن هاتفه في إلحاح جعله يزفر في ضيق و هو يضغط على ذر الرد هاتفا في ضجر:- ايوه.. ايه الاخبار..
"
91	"هتف الشخص ع الطرف الاخر:- كله تمام يا باشا.. كل اللى طلبته أتعمل و اتظبط.. و هتسمع اخبار هتعچبك عن جريب..
"
92	"هتف سيد في اهتمام و قد برقت عيناه في جزل:- انت متأكد و لا كلام وخلاص..
"
93	"هتف الطرف الاخر:- عيب يا باشا.. من ميتا خدت منى كلام و بس.. و هي دى اول مرة.. ما انت شوفت الموضوع إياه بتاع مهران..
"
94	"قاطعه سيد:- اه الموضوع اللى حصل و كأنه محصلش من أساسه و طلع منها زى الشعرة من العجين.. و اهو اتجوز و عايش حياته..
"
95	"هتف محدثه:- طب و انى ايه ذنبى يا باشا اذا كان راچلك اللى بعته هو اللى طلع مش راچل من أساسه و رچع ف كلامه ف النيابة!؟.. انى بعمل اللى علىّ و..
"
96	"هتف سيد مقاطعا إياه في نزق:- خلاااص.. انت بتاخد تمن اللى بتعمله منتش بتعمل ده لوجه الله..
"
97	"هتف الطرف الاخر:- بمناسبة التمن يا باشا.. فين تمن العملية الأخيرة!؟.
"
98	"هتف سيد في غضب:- مش لما تتم يا بنى آدم !!.. هايوصلك حسابك زى كل مرة.. اتكل مع السلامة..
"
99	"أغلق الطرف الاخر و تنهد سيد في تشفى هامسا:- كله يهون.. حتى التعامل مع الأشكال دى.. بس أوصل للى انا عاوزه و احرق قلوبهم كلهم زى ما حرقوا قلبى..
"
100	"دخل حامد لمدرجات مسرح الجامعة ليلتقى أصحابه مودعا فقد جاء فقط ليتسلم شهادة تخرجه و لولاها ما خط الجامعة بقدمه مرة اخرى حتى لا يراها..
"
101	"تلفت حوله رغم عزمه الداخلى على عدم رؤيتها لكن شئ ما يدفعه لينظر اليها النظرة الاخيرة قبل ان يولى مبتعدا للأبد..
"
102	"تسامر مع أصحابه و تجاذب أطراف الحديث و هم بالرحيل الا انهم ناشدوه ليغنى قبل ان يرحل و يفتقدوا صوته بينهم.. كان فى سبيله للرفض فلم يكن يغنى رغبة فى الغناء فقط بل كان يغنى لأجلها و هى اليوم غائبة و غاب معها حنينه للغناء و الذى انقطع عنه فترة ليست بالقصيرة تقريبا منذ لقائه مع ابيها.. و لكن فجأة رأها تدخل و كأنها تعلم بوجوده و جاءت لتلقاه كما كان يحدث بينهما فيما سبق..
"
103	"الان فقط شعر برغبة ملحة فى الشدو كما لم يشدو سابقا فأنتزع الميكرفون من زميله و وقف يغنى مسلطا نظراته عليها:-
"
104	"بينى و بينك سُوَر ورا سُوَر..
"
105	"و انا لا مارد و لا عصفور
"
106	"فى ايدى ناى و الناى مكسور
"
107	"و صبحت انا ف العشج مثل..
"
108	"البحر بيضحك ليه
"
109	"و أنا نازلة أتدلع أملا الجلل
"
110	"البحر غضبان ما بيضحكش
"
111	"أصل الحكاية ما تضحكش !
"
112	"البحر جرحه ما بيدبلش..
"
113	"وجرحنا ولا عمره دبل...
"
114	"البحر بيضحك ليه..
"
115	"و أنا نازلة أتدلع أملا الجلل
"
116	"قللنا فخارها جناوي..
"
117	"بتجول حكاوي وغناوي
"
118	"يا جلة الذل أنا ناوي
"
119	"ما أشرب ولو في الميّة عسل
"
120	"البحر بيضحك ليه..
"
121	"و أنا نازلة أتدلع أملا الجلل.
"
122	"اعاد حامد المقطع الاخير متعمدا و اخيرا توقف شدوه وترك حامد الميكروفون وودع أصحابه فى سرعة و اندفع مبتعدا حتى لا تلحق به.. لكنها لم تيأس و نادته عدة مرات حتى أزعن لنداءاتها و توقف على مضض لتتوقف قبالته و هتفت لاهثة:- ازيك يا حامد.. كده كنت تبقى هنا ف الجامعة و متفكرش تشوفنى!؟..
"
123	"هتف فى كبرياء جريحة:- يا بت الناس انى مش كد المجام عشان أعرفك م الاساس..
"
124	"هتفت سلوى فى حزن:- حامد.. بجد انا آسفة على كل اللى قاله بابا.. انا لو اعرف انه هيعمل كده مكنتش قلت لك تعال قابله..
"
125	"هتف حامد بضيق لتذكره ما حدث من ابيها و كيف عامله بطريقة فظة و بأسلوب متعال:- خلاص.. اللى حصل حصل.. و انى اللى أسف.. أسف بچد انى ورطتك ف حكاية مكنتش اعرف انى مش كدها.. كنت فاكر انى كفاية احبك عشان اعرف أوصل لك لكن كنت غلطان.. انى اللى أسف عشان مجدرتش اوفى بوعدى معاكِ و نكون لبعض عشان فى حاچات كَتير طلعت اهم م الحب مية مرة لا انى و لا انتِ كنّا عاملين حسابها..
"
126	"و هم بالرحيل فأستوقفته هاتفة:- انت هتمشى !!
"
127	"اكد بايماءة من رأسه.. لتستطرد بدموع تترقرق متوسلة:- طب ما تخليك معايا شوية..
"
128	"هتف فى حزم رغم لين قلبه لدموعها المنسابة:- مجدرش.. سكتنا من زمان مش واحدة.. عن اذنك..
"
129	"و اندفع مهرولا ليبتعد عنها و قد شعر ان قلبه قد انشطر نصفين لكن جرح قلبه لا يقاس مطلقا بجرح كرامته و ذُل كبرياءه الذى عاناه امام ابيها فقد اقسم بعد لقائه ان يصون كرامته و يحفظ كبرياءه و ليذهب حبه للجحيم..
"
130	"ستعيده اليها.. ستفعل و لو بعد حين
"
131	"ستلزمه ان يشتاقها فوق الأشتياق.. ستجعل لحظاته بداخل حجرتهما نار تأكله حتى يدرك جيدا انها لن تترك ثأرها دون ان تناله من قلبه ذاك القاسِ الذى ما لان لها لحظة منذ وطأت قدميها تلك الغرفة ليلة زفافهما..
"
132	"بإستثناء تلك اللحظات التى كان ينسى فيها انه حرمها على نفسه و ما ان يتذكر حتى يندفع مستغفرا مبتعدا عنها..
"
133	"انها تحبه.. لكنه جرحها.. ووجعها يئن بداخل روحها كخنجر مغروس بين اضلعها.. هى تعلم انها اخطأت لكنها كانت فى سبيلها لتعترف له بكل شئ ليلة زفافهما.. كانت ستطلب منه الغفران على هفوة ما كانت قادرة على التصرف حيالها.. لكنه اخرسها و ألجم لسانها و هى يقذفها بأبشع اتهام ما كانت تتوقعه و لا فى اسوء كوابيسها و خاصة منه هو دون عن سائر البشر..
"
134	"دمعت عيناها لكنها عزمت امرها و نفذت ما انتوته و عادت ادراجها فى هدوء لتستلق على فراشها فى دعة قبل ان يندفع هو للغرفة فى غضب كعادته ليمارس طقوسه المعتادة من غياب طويل داخل الحمام و اخيرا فتح الخزانة و اخراج مرتبته ووسادته و إلقائهما بغيظ على الارض و الاندفاع ليتمدد عليهما مغلقا عينيه فى ضيق و قد امسك نفسه متلبسا بالتطلع الى موضعها على الفراش..
"
135	"زفر فى حنق و انقلب على جانبه الاخر و قد غاص وجهه ف الوسادة محاولا محو صورتها من مخيلته.. لكن مهلا.. ما تلك الرائحة المحببة لنفسه و كأنها.. انه عطرها.. همس لنفسه و غاص وجهه اكثر بين طيات الوسادة التى تشربت عطرها و لا يدرك من اين أتاها ليتعلق بها.. اسكرته الرائحة و ملأ بها صدره حد الثمالة.. و ما عاد قادرًا على ذاك الحصار الذى يواجهه.. عطرها المشربة به روحه و محياها الذى يطالعه أينما يقلب وجهه.. هذا كثير على قدرة احتماله.. هذا كثير على ما ينوء به قلبه.. بل انه اكثر من كاف يا مهران..
"
136	"هكذا هتف لنفسه و هو ينهض فى عجالة مندفعا خارج الغرفة و قد قذف بالوساطة بعيدا فى غيظ.. وما ان أغلق الباب خلفه حتى ضحكت فى سعادة و هى تراه معذبا مثلها بشوق يحرقه هو الوحيد القادر على إطفاء لهيبه لكن كرامته تأبى.. كما تأبى كرامتها ما ألحقه بها من اتهامات هى منها بريئة.. و طاهرة..
"
137	"كانت تعلم انه فى سبيله الى النجع لمباشرة تحضيرات عقد قرانهما بعد يومين.. غاب عشرة ايّام كاملة.. غاب فيها على اثره ذاك التعقل الذى تدعيه و الرزانة التى تكلل محياها و المنطق الذى دوما ما يغلف أفكارها و خواطرها.. لكن أى منطق و اى تعقل و هو بعيد عنها حيث تقبع جميع النساء عاداها الى جواره!؟...
"
138	"رحل للقاهرة كعادته و تركها تتجرع مرارة الغيرة و الحقد على كل امرأة قابلته و لو صدفة دونها.. اللعنة على مشاعرها التى لا تسطيع السيطرة عليها و على قلبها الذى ما عادت قادرة كعادتها على كبح جماحه ..
"
139	"تنهدت فى ضيق و هى تلقى بهاتفها على فراشها لا تعلم كيف يمكنها ان تخبره بما اعتزمت عليه..
"
140	"و هل أنا عزمت امرى على شئ من الاساس حتى أخبره بِه!؟.. هتفت فى نفسها متسألة.. للأسف هى حتى لم تستطع تحديد ما ترغب به.. ما تريده بالفعل.. لقد أعطى لها حرية الاختيار وهى لا تملك تلك الرفاهية من الاساس.. عليها الان كما اتفق معها ان تمسك بهاتفها و تحادثه لتخبره برأيها النهائى.. تطلعت للهاتف و قد عزمت امرها على الرفض و الهرب بعيدا..
"
141	"اندفعت اليه تحمله باحثة عن رقمه فى سرعة و اخيرا داست ذر الاتصال رغبة منها فى إنهاء تلك الحالة البشعة التى تنتابها و لتنهى الامر فى عجالة حتى تستريح.. لم يمهلها باسل الفرصة حتى لتعيد التفكير و تغلق الهاتف فقد رد فى سرعة عجيبة ادهشتها و هو يهتف فى هدوء يحاول تصنعه كما ادركت بفطرتها:- السلام عليكم يا استاذة.. ايه الاخبار!؟
"
142	"حاولت ان تنطق و لكن شعرت فجأة ان لسانها ألتصق بسقف حلقها و ان حلقها نفسه جف كصحراء لم تزرها الأمطار لعصور.. استطرد هو مشجعا عندما شعر بدوره بترددها و توترها:- هااا يا بت خالى.. !!؟.. موافجة و..
"
143	"قاطعته دون ارادتها فقدت انفكت عقدة لسانها فجأة و وجدت نفسها تهتف:- ااه.. اصل..
"
144	"لم يمهلها لتوضيح ما تقصده بل صرخ فى فرحة هستيرية:- جلتى اه.. انتِ موافجة.. !!..
"
145	"كانت تعرف انه مجنون كليا لكن مثل ذاك الجنون الذى يتناهى لمسامعها عبر الهاتف لهو جنون مطبق فيبدو انه كان يصرخ من خارج نافذة سيارته التى كان يستقلها عائدا من القاهرة هاتفا بحماس منقطع النظير:- وافجت.. هتچوز يا چدعان..
"
146	"دمعت عيناها لفرحته بهذا الشكل الصاخب و شعرت بقلبها يكاد يتوقف نبضه لمجرد شعورها انه يعشقها لهذا الحد.. انه باسل و كفى.. هتف قلبها و عقلها و كذلك روحها بأسمه لتدرك انها لم و لن تعشق سواه و سيظل حبيبها الأوحد ما حيت.. سالت دموعها و هى تستمع لكرنفال السعادة الذى يصنعه ببوق سيارته الذى ما رفع كفيه عنه منذ جاءه ردها المزعوم بالموافقة..
"
147	"هتفت هى محاولة اثارة انتباهه:- بص يا واد عمتى.. اصل انت..
"
148	"هتف مقاطعا فى سعادة:- انى ايه!؟.. انى خلاص مش عايز حاچة تانية م الدنيا.. كفاية انك..
"
149	"و فجأة سمعت مكابح سيارة تعلو بقوة و صرخات و صدام و انقطع الإتصال بينهما لتصرخ بإسمه و لكن لا مجيب...
"
1	"دخل حمزة على أخيه حامد ليجده و قد استعد متأنقا فى حلته الرمادية و قد بدأ يصدر لحنا منغما من بين شفتيه فى انسجام تام و هو ينثر العطر على سترته.. ابتسم حمزة هاتفا فى مشاكسة:- هو انت خلاص نويت و هتروح النهاردة لأبو سلوى ذى ما طلب!؟.. يا بنى متتتسرعش كِده.. رايح تچرى على ابوها و انا ملحجتش حتى تجعد معاى من ساعة ما وصلت..
"
2	"كان حمزة قد وصل للنجع بناءً على موعد وصول سيد و الذى تحدد ليكون بعد وصوله بعدة ايّام ليجهز له الأمور الفنية و معاينة أرض المشروع بالإتفاق مع عمه عاصم..
"
3	"هز حامد رأسه موافقا و هتف فى سعادة:-انت مش مهم دلوجت.. انت تتأچل الجاعدة معاك لحد ما ارچع.. دِه انى اخيرا هدخل بيتهم و اطلبها.. و هاتبجى حلالى و محدش يجدر يتكلم معانا نص كلمة..
"
4	"ابتسم حمزة فى سخرية هاتفا:- بجى كِده بعتنى حلا.. !!.. و قهقه مستطردا.. انى مش عايز أحبطك بس انت فاكر انك لمچرد ما روحت بيتهم و جعدت مع ابوها يبجى كِده خلاص.. استنى حتى لما تاخد موافجته و بعدين تعالى هيص و غنى زى ما انت عايز..
"
5	"هتف حامد فى ضيق:- يا ساتر عليك.. و ايه اللى هيعجدها بس.. جول يا رب..
"
6	"هتف حمزة و هو يربت على كتفه:- يااارب يا حامد.. و الله انى ما رايد لك الا الخير.. ربنا يسهلهالك.. بس بجولك..
"
7	"استدار حامد من امام المرآة متستفسرا:- خير.. !!
"
8	"استطرد حمزة:- ليه رايح بالبدلة الچديدة.. كنت روح بأى حاچة كويسة و سيب البدلة للخطوبة و لا حتى جراية الفاتحة.. !!؟..
"
9	"هتف حامد مفكرا:- فكرك كِده.. !!
"
10	"هز حمزة رأسه مؤيدا ليسرع حامد بخلع الحلة الرمادية الجديدة و استبدالها فى سرعة بأحد القمصان و السراويل ليندفع خارج الغرفة مودعا حمزة على عجالة و يبتسم فى فرحة طاغية و كأنه طائر فوق السحاب..
"
11	"طرقت ثريا باب غرفة المكتب على عاصم و ضيفه ليأذن لها هاتفا:-ادخلى يا نچاة..
"
12	"دخلت لتضع صينية المشروبات امام الضيف و ما ان همت برفع رأسها لتستأذن مغادرة حتى هتف الضيف في مشاكسة:- الباشمهندسة بحالها اللى بتقدم لنا الضيافة!؟..
"
13	"رفع عاصم رأسه عن الأوراق هاتفا بتعجب:- انت تعرفها يا باشمهندس سيد!؟..
"
14	"ابتسم سيد معلنا:- لولا الباشمهندسة مكنتش عرفت اجى ع السرايا.. لما عربيتى عطلت ع الطريق هي اللى اتكرمت ووصلتنى لهنا..
"
15	"هتفت ثريا في بلاهة:- عربيتك عطلت!؟..
"
16	"و تنبهت انه يجلس بأريحية كبيرة مع عاصم الهوارى كشريك عمل لا كطالب وظيفة او متوسل لواسطة ما حتى يتم تعيينه..
"
17	"ليستطرد سيد منتشيا من مظهرها المشدوه مخرجا إياها من شرودها و مؤكدا على ظنها الجديد:- ده انا مديون للباشمهندسة كمان..
"
18	"قهقه عاصم:- و لا يهمك يا باشمهندس سيد.. ثريا مسامحة و لا ايه يا ثريا!؟..
"
19	"استفاقت ثريا من صدمتها هاتفة لعاصم:- اه طبعا يا عاصم بيه.. طبعا..
"
20	"هتف عاصم متفاخرا:- ثريا ف اخر سنة هندسة.. بس ايه بتطلع كل سنة بأمتياز.. لو شدت حيلها السنة دى هاتبجى معيدة ف الچامعة كمان..
"
21	"رفع سيد حاجبيه تعجبا و هتف:- هااايل.. بالتوفيق يا باشمهندسة..
"
22	"هزت رأسها في تأدب شاكرة و همت بالاستئذان لتغادر الغرفة الا ان سيد هتف يستبقيها متسائلا:- يا باشمهندسة.. ممكن استشارة بسيطة!؟
"
23	"تعجبت لطلبه فهو مهندس بالمثل كما سمعت عاصم يلقبه و هو بالتأكيد اكثر خبرة و اعلى كفاءة منها بمراحل حتى يتواضع و يطلب استشارة هندسية من مجرد طالبة في سنتها الأخيرة.. لكنها ازعنت عندما وافق عاصم بإيماءة من رأسه لتقترب هاتفة:- اكيد.. تحت امرك..
"
24	"أشار سيد لبعض الرسومات و الأوراق المفرودة على طول مكتب عاصم و عرضه هاتفا:- يا ريت تلقى نظرة على المواقع دى و تقررى اى المواقع انسب للمشروع اللى قدامك ده!؟..
"
25	"انحنت ثريا على الأوراق و الرسومات في اهتمام بالغ و غابت تماما في تفاصيلها و أخيرا هتفت بعد بعض الوقت:- الموقع ده يا باشمهندس هو الأنسب لانه الأبعد عن مشاكل المياه الجوفية اللى ممكن تتعرضوا لها اثناء الحفر ووضع الأساسات..
"
26	"هز سيد رأسه بأستحسان هاتفا:- برافو يا باشمهندسة.. ده نفس الموقع اللى وقع اختيارى عليه انا و باشمهندس حمزة و هنروح نشوفه النهاردة ان شاء الله..
"
27	"ثم نظر الى عاصم مستطردا:- فعلا باشمهندسة شاطرة يا عاصم بيه.. عشان كده اسمح لى اعرض عليها وظيفة محترمة ف شركتى..
"
28	"شهقت ثريا في صدمة غير مصدقة بينما تطلع عاصم لسيد متعجبا من جرأته و سرعة اتخاذه القرار و هتف مؤكدا:- ثريا زى بتى.. بس الأمور دى ابوها هو اللى ليه الكلمة الأخيرة.. و انت شركتك ف مصر يا باشمهندس و..
"
29	"قاطعه سيد هاتفا:- لا يا عاصم بيه.. انا عايزها تشتغل هنا.. ف فرع شركتنا المشتركة بينى و بين شركة زكريا بيه.. يعنى مش هتبعد عن النجع.. و تبقى مساعدة شخصية ليا و تحل مكانى ف عدم وجودى لما أكون ف فرع شركتى ف مصر..
"
30	"هتف عاصم:- طب و مذاكرتها!؟.. دى هاتتخرج كمان كام شهر و نبجوا نشوفوا الموضوع دِه عشان متتعطلش عنيها..
"
31	"اكد سيد:- انا مش هعطلها اطلاقا لأن فترة نزولى هنا ف الأول مش هاتبقى كتير.. ده غير ان دى فرصة تدريب هايلة للباشمهندسة يتمناها اى باشمهندس على اول الطريق و اكيد هي عارفة ده كويس..
"
32	"و تطلع لثريا و هو يلقى جملته الأخيرة و لم تعقب هي بحرف واحد الا عندما تطلع لها عاصم مستفسرًا:- جلتى ايه يا ثريا يا بتى!؟..
"
33	"هتفت ثريا و هي تتطلع لسيد بإيباء فطرى:- هفكر و أرد على الباشمهندس قبل ما يسافر بإذن الله..
"
34	"نهض سيد بأريحية ليغادر مع عاصم لمشاهدة موقع المشروع على الطبيعية و هتف في ود:- هنتظر ردّك يا باشمهندسة.. يشرفنى العمل معاكِ..
"
35	"و مد كفه ليلقى السلام في بساطة الا انها أماءت رأسها محيية وغادرت تاركة كفه ممدودة مما استرعى انتباه عاصم ليدارى ابتسامة طلت على شفتيه من جراء فعلة ابنة غفيره و ربيبة زهرة التي اورثتها عزة النفس و الكبرياء الذى لا ينحن..
"
36	"تقدم الحاج حامد الحناوى يسير
"
37	"الهوينى بإنكسار واضح متوجها لداخل داره بعد توديعه لأخر المعزين في
"
38	"ولده و يسير جواره بن أخيه جاسم
"
39	"الذى كان عمه يستند الى عضده فى وهن واضح..
"
40	"ما ان هم الحاج حامد برفع قدمه
"
41	"لأولى درجات سلم داره الكبيرة تلك
"
42	"التى تقبع شامخة فى قلب نجع
"
43	"الحناوى الا و سمع صوتا يهتف فى ثبات من خلف احد الأشجار
"
44	"القريبة:- البجية ف حياتك يا حاچ
"
45	"حامد..
"
46	"تسمر كل من حامد و جاسم بن أخيه فى صمت للحظات و اخيرا هتف
"
47	"الاخير فى صوت صارم كهزيم
"
48	"الرعد:-؟انتِ مين يا مَرّة!؟.. جربى
"
49	"هنا وجولى انتِ مين او روحى لحال سبيلك احنا منجصينش..
"
50	"كان حامد يقف مزهولا يحاول ان
"
51	"يصدق ان ذاك الصوت الذى يأتيه
"
52	"الان من اعماق الماضى السحيق هو صوتها..
"
53	"دبت فيه القوة فجأة مما اثار تعجب بنأخيه والذى ترك عضده التى كان
"
54	"يستندعليه امرا اياه فى صرامة:-
"
55	"روح أنت دلوجت يا چاسم..
"
56	"هتف جاسم معترضا:- لكن يا عمى
"
57	".. كيف اس..
"
58	"قاطعه حامد بنبرة حازمة:- بجلك
"
59	"روح حلاً..
"
60	"انصرف جاسم متعجبا يقتله الفضول ليعرف من تلك المرأة التى تنتظر
"
61	"عمه خلف تلك الأشجار متخفية و التى من الواضح انها على معرفة
"
62	"وثيقة به..
"
63	"اندفع الحاج حامد بإتجاه مصدر
"
64	"الصوت و ما ان اقترب حتى هتف
"
65	"فى لهفة:- سَكينة!؟..
"
66	"خرجت من مخبئها تقترب من موضعوقوفه ليراها رؤى العين للمرة الأولىمنذ ما يقارب النصف قرن..
"
67	"همست فى وجل و بنبرة مرتعشة غيرمعتادة من تلك المرأة الجريئة التى لا يهمها لوم اللائمين أى كانوا لكنها الان فى حضرته هو:- ايوه..
"
68	"انى هي يا حامد.. لساتك فاكر سَكينة!ووچع سَكينة!؟.. و حرجة جلب
"
69	"سَكينة!؟..
"
70	"هتف مؤكدا فى لوعة:- و لا عمرى نسيتك.. لفيت عليكى الصَعيد كله
"
71	"شرجه وغربه عشان اعتر عليكى
"
72	"ملجتكيش.. حسرة جلبى عليكى
"
73	"مكنتش هينة.. و انت واعية زين
"
74	"انى بجول الصدج و لو على رجبتى.
"
75	"همست عاتبة:- امال ليه طلجتنى و سبت ورجتى مع البت لواحظ..!؟
"
76	"اكد هامسا:- عشان كنت فاكر انك بعتينى و نسيتى حامد و روحتى.. جلت اعمل بأصلى و أبعت لك ورجتك عشان مربطكيش بيا..
"
77	"هتفت تؤكد:- اشوف حالى!؟.. حالى كان عدم من بعدك يا حامد.. انى كمان كنت فاكرة انك بعت و اهى بت غازية خدت لك معاها يومين و راحوا لحالهم و بعت لها ورجتها و خلصت الحكيوة على كِده.. و جلت ان اخوك الكبير هو اللى غصبك على كِده بعد ما عرف باللى بينا.. و انت اكيد طاوعته..
"
78	"هتف حامد جزعا:- صابر اخوى.. عِمل ايه!؟.. و ايه عرفه بيكِ من الاساس!؟..
"
79	"اكدت:- معرفاش.. هو جانى ف ليلةو جالى بالفوم المليان انى ابعد عنيك و الا اجول على نفسى وأهلى يا
"
80	"رحمن يا رحيم.. و طردنا من البلد كلها و جالى.. اياك اشوف خلجتك ولاحتى ألمح ضلك ف الصعيد كلاته.. خفت على نفسى وأهلى و الأهم
"
81	"خوفت على ولدى.. ولدنا يا حامد على شرع الله..
"
82	"هتف حامد صارخا وهو يندفع ممسكا بكتفيها يهزها كالمجنون:- بتجولى ولدى.. ولدى انى.. كيف و ميتا!؟..
"
83	"اكدت و الدموع تسيل على خديها:-عرفت بعد اخرمرة كنت عِندى فيها.. و كنت هفرِحك لما تاجينى ف ميعادك.. لكن اخوك صابر سبج و چه وطردنا ذى ماجلت لك.. و انت عارفه كان عامل كيف و ممكن يعمل فينا ايه!؟.. دِه رضا جووى انه مدورش فينا الجتل يوميها و مكنش هايبجى لينا عنديه دية..
"
84	"اكد بإيماءة من رأسه مصدقا حديثها فأخيه صابر كان وحش قاس القلب لا يرحم.. و ابنه جاسم لا يتخير عنه و كأنه نسخة اخرى منه تركها لتخلفه فى نفس الصفات و يورثه نفس الجبروت و القسوة..
"
85	"انتفض من شروده على ورقة مطوية تفرد امام ناظريه ليتطلع اليها متسائلا:- ايه دِه!؟..
"
86	"مدت يدها تضع الورقة فى كفه هاتفة:دى شهادة ميلاد ولدك.. يونس حامد محمد عبد الصمد.. محطيتش اسم العيلة.. حتى الخوف لچمنى انسب ابنك ليك حتى ف الاسم كامل.
"
87	"ضم حامد الورقة لصدره للحظات متأثرا ثم هتف اخيرا فى لهفة:- هو فين يا سَكينة!؟.. مچبتيهوش معاكِ ليه!؟..
"
88	"تساءلت فى حذّر:- كنك متوكد انه ولدك!؟..
"
89	"اكد فى سرعة:- معلوم ولدى.. وحتى من غير شهادة ميلاد.. برضك ولدى.. كفاية انكِ انتِ اللى تجولى كِده عشان اصدج..
"
90	"دمعت عيناها فى امتنان و تساءلت منجديد:- يعنى هاتعترف بيه.. وتجول انه ولدك جصاد العالم كليها!؟
"
91	"هتف فى تأكيد:- معلوم.. هجول..
"
92	"و حجه هايرچع له ف كل حاچة كفاية انه اتربى بعيد عن حضن ابوه ثم استطرد هاتفا فى تنهيدة حارة:- انتِ متعرفيش كد ايه رديتى روحى بالخبر دِه!؟.. كنت مفكر خلاص بعد روحة عبدالله مبجاش ليا سند و لاضهر اتعكز عليهم ف شيبتى..
"
93	"هتفت سكينة فى تخابث:- ليه.. ربنا يخليلك دِه اللى كان واخد بيدك و اللى معرفهوش يبجى مين..
"
94	"هز حامد رأسه نافيا:- اللى شفتيه معاى دِه چاسم واد صابر الله يرحمه و ميتخيرش عنيه.. عرفتى انى بجولك انى محتاچ يونس جووى ليه.. كنه العوض اللى ربنا بعتهولى بعد عبدالله..
"
95	"هزت رأسها تفهما وقد أدماهاإحساسها بقلب الاب المكلوم فى ولده و ذاك البريق من الأمل الذى أضاء عينيه بنور الحياة من جديد بعد معرفته بوجود يونس..
"
96	"انتفضت من شرودها متأهبة للرحيل هاتفة:- انى اتاخرت جووى لازما ارچع..
"
97	"هتف الحاج حامد خلفها فى لوعة:- هتاجى تانى!؟.. و هاتعرفى تروحى كيف دلوجت لحالك!؟..
"
98	"هتفت و هى تستدير مغادرة:- متخافش علىّ عاملة حسابى هرچع كيف..
"
99	"و خطت خطوة مودعة ليتساءل في لهفة من جديد:- مجلتيش.. هاترچعى ميتا!؟..
"
100	"استدارت نص استدارة و هى تجذب بردتها السوداء على رأسها لتتلفح بها متخفية:- هرچع يا حامد.. وغلاوتك لأرچع.. وابنك ف يدى يا ابو يونس و ابتسمت للحظات و غابت بين الأشجار من جديد ليتنهد فى راحة لم يكن يتوقع ان يظفر بها بعد رحيل عبدالله ولده عن دنياه...
"
101	"مرت الأيام برتابة و تثاقل من بعد نبأ استشهاد نادر و الساعات قاتمة و اللحظات التي تمر تكاد تخنق الجميع في بيت المعلم خميس الذى وقف صلبا يتظاهر بأن الامر شرفا و عزة على الرغم من انه مذبوح من الداخل يئن في صمت و لا يُظهر كعادته..
"
102	"اما تلك المسكينة نعمة و التي راحت في غيبوبة طويلة ما ان أتاها الخبر..
"
103	"تغيب عن الوعى لتعود متسائلة عن ولدها هل عاد ام مازال هناك ينتظر إجازته ليعود ليشهد زفاف أخيه.. ثم تذهب في غيبوبة أخرى كأنما تهرب من الاعتراف ان ولدها ذهب و لن يعود مجددا..
"
104	"ايّام طويلة مرت و ناصر على حاله يغلق عليه حجرته و شيماء تجلس تحت اقدام أمها نعمة تطيبها و تسهر على راحتها.. تبكى نادر اخيها و تبكى حالها و فرحتها التي وئدت بخبر استشهاده و كأنما كتب عليها الا تفرح قط.. هى تعلم انه ليس فرحا حقيقيا و إنما تستر على فضيحتها.. لكنها كانت تدرك أيضا انها و للحظات معدودة شعرت بتلك الفرحة التي تستشعرها كل عروس مقبلة على زفافها.. و مع اقتراب ذاك اليوم و السباق المحموم لتجهيز عشهما الزوجى نسيت تماما انها ليست عروس حقيقة بل انها ايقنت انها عروس و انها تستحق الفرحة بحق..
"
105	"لكن حتى تلك الفرحة الوهمية لم تكن لتكتمل.. و اعتقدت في قرارة نفسها انه عقاب ربانى على فعلتها و انها لا تستحق ان يقترن اسمها بذكر ناصر بن خالها الذى قرر التضحية بكل شيء في سبيل الحفاظ على سمعتها و شرف العائلة..
"
106	"و تذكرت حاله منذ ما حدث و كيف هو قابع بحجرته لم يخرج و لا طالعت محياه حتى.. انها قلقة عليه بحق.. تشعر برغبة قوية في الذهاب اليه و طرق باب حجرته لعله يسمح لها برؤيته.. مجرد رؤيته و الاطمئنان عليه..
"
107	"أعدت صينية من طعام يحبه و سارت بطول الردهة حتى وقفت امام غرفته و طرقت الباب و تذكرت انها الان زوجته فتجرأت و دفعت باب الحجرة و دخلت بالصينية ليطالعها جو الغرفة الخانق و المظلم كالقبر حتى انها لم تتبين موضع جلوسه للوهلة الأولى فجالت البصر في أنحاء الغرفة حتى وجدته متكوم على نفسه كجنين برحم امه يتوق للأمان على تلك الأريكة الجانبية..
"
108	"اشفقت عليه و دخلت مغلقة الباب خلفها و تقدمت بضع خطوات ووضعت الصينية على الطاولة بجوار الفراش و سارت حيث موضعه..
"
109	"غاص قلبها بصدرها و هي ترى ناصر ذو السطوة و الجبروت و الذى دوما ما ابكاها ينام متنهداً في شهقات متعاقبة دلالة على بكاء طويل و حار ترك اثره دموعا جافة على وجنتيه الصارمتين..
"
110	"امسكت نفسها عن البكاء لمرأه بهذا الشكل و انحنت لمستوى رأسه هامسة في هدوء حانٍ رابتة على كتفه:- ناصر.. ناصر..
"
111	"انتفض فزعا لندائها متشبثا بكتفيها هاتفا:- امى كويسة!؟.. ابويا جراله حاجة!؟..
"
112	"ربتت على كتفه من جديد:- اهدا يا ناصر.. هما كويسين متخفش.. انا بس كنت بطمن عليك.. انت محطتش الزاد ف جوفك من ساعتها..
"
113	"ترك كتفيها في تثاقل مشيحا بوجهه عن محياها هامسا في صوت متحشرج:- نادر راح يا شيماء.. نادر راح..
"
114	"كتمت شهقة بكاء كادت تصدر عنها و اقتربت تربت على كتفه في حنو تبتلع غصة بحلقها كادت تقتلها تحاول التماسك لأجله مدعية الصلابة هامسة:- مين بس اللى قال كده!؟.. نادر لسه عايش.. حى يرزق.. بس عند رب العالمين..
"
115	"و اندفعت تحضر طبق من الطعام من الطاولة القريبة مستطردة في فخر و هي تقف قبالته ممسكة بالصحن هاتفة:- بزمتك.. في احلى من كده عيشة..
"
116	"و رفعت لقيمة من الطبق لفمه مقتربة لتطعمه هاتفة:- خد دى عشان خاطرى..
"
117	"ليرد هو و كأنه لم يع او يسمع ما كانت تقول هامسا:- بس انا مش هشوفه تانى يا شيماء.. مش هشوفه تانى.. مش هتلاقى اللى يقولك يا شوشو و اضايق منه عشان بيدلعك.. مش هعرف مين البت اللى بيحبها عشان اروح اخطبهاله يا شيماء.. مش هيكون في نادر تانى يا شيماء..
"
118	"و شهق في لوعة و اندفع بلا إرادة منه يدارى رأسه بصدرها متشبثا بها في وجع..
"
119	"أوقعت الصحن من كفها و بدأت في النحيب مشاركة إياه البكاء في حزن قاتل و بلا وعى طوقت رأسه لتضمها لصدرها اكثر رغبة في انتزاع الألم الذى يمزقه.. او حتى على اقل تقدير مشاركته إياه مناصفة..
"
120	"لا تع كم بقى على حاله.. و لا كم ظلت تنتحب.. و لا تعلم من الذى بدأ في الانسحاب من ذاك التشابك المحموم بينهما.. لكن كل ما كانت تدركه انها الان خارج غرفته.. دخلتها بحال و صورة لناصر في مخيلتها لم تتزحزح قط.. و الان ترى ناصر بصورة أخرى لم تكن تتوقع وجودها.. و الأدهى من كل ذلك.. انها هي نفسها تشعر بتبدل غريب تجاه بن خالها الصلف الذى كان في أحضانها منذ لحظات و الذى تستشعر انها تركت شيء عزيز عليها لازال يعانقه حتى اللحظة و لم يغادر معها الغرفة.. غرفته..
"
121	"خرج من النقطة يستقل سيارة الشرطة التى كان احد العساكر مرابط بانتظار خروجه امام مقودها ما ان رأه حتى بدأ فى تشغيل السيارة متأهبا للتحرك بها الى حيث يأمر سيادة الضابط..
"
122	"اندفع حازم يستقبل العربة هاتفا بحزم فى سائقها امرا اياه:- ع البيت يا عسكري..
"
123	"اندفع العسكرى منفذا ليسير على ذاك الطريق الترابى الضيق محازيا لترعة ما قد جف بعض ماءها فى ذلك الوقت من العام.. لحظات و انتبه حازم لتلك السيارة التى تقف على احد جانبى الطريق و قد استطاع تمييزها دون جهد يذكر.. فهتف بسرعة امرا
"
124	"السائق:- أركن على جنب..
"
125	"نفذ الجندى بسرعة و ترجل حازم مسرعا يتوجه لسائق العربة الذى كان وجهه غائب فى داخل أحشائها و قد تطلع بسرعة لداخل السيارة ليتأكد انه ليس احد ما هناك بالداخل و قد كانت فارغة بالفعل فهتف فى السائق الذى يعرفه جيدا:- خير يا مهني!؟.. فى مشكلة و لا ايه مخلياك راكن كده!؟..
"
126	"انتفض مهني محييا فى احترام:- ازيك يا سعادة البيه.. اه.. العربية باينها عِملتها معاى.. محتاچة شوية شغل..
"
127	"هم حازم بسؤاله عن ما اذا كان احد معه عندما تعطلت العربة لكن مهني لم يمهله بل هتف فى توسل:- اللى مضايجنى ان الست تسبيح كانت معاى و لما لجيت موضوع التصليح ده هيطول مشت لوحدها..
"
128	"ما ان سمع حازم بذلك حتى هتف مؤنبا:- و سبتها تمشى لوحدها دلوقتى يا بنى أدم.. !!
"
129	"و اندفع دون حتى ان يسمع دفاع مهني بل امر العسكرى فى عجالة ليخرج من امام مقود السيارة و يبقى مع مهني بينما اندفع هو يقودها فى تهور على ذاك الطريق الترابى الضيق و قد ثارت خلفه عاصفة من غبار..
"
130	"دقائق مرت حتى لمحها اخيرا.. لكن لم تكن بمفردها بل كان هناك شابان على احدى الدراجات البخارية يحاولان مضايقتها و هى تحاول تجنبهما لكن لا جدوى و خاصة مع حركة قدمها المريضة التى باتت ملحوظة جدا و هى تحاول الهرولة مبتعدة عن مجال سيرهما..
"
131	"توقف فجأة بجوار الدراجة البخارية حتى كاد ان يُسقط راكبيها و شهقت هى فى فزع لصوت مكابح السيارة التى زمجرت فى قسوة بينما تنبه الشابان لعربة الشرطة و ذاك الذى ترجل منها شاهرا سلاحه لينتفضا مسرعين بالدراجة يسابقان الريح و هو يوجه سلاحه فى أثرهما..
"
132	"لتتنبه هى فتندفع فى هرولة قدر استطاعتها لتدفع سلاحه بعيدا لتخرج احدى الرصاصات بعيدا عن هدفها المطلوب.. وتهتف هى غير مصدقة:- انت هتعمل ايه!؟.. هتجتلهم!؟..
"
133	"هتف فى غيظ:- اجل حاچة يستاهلوها..
"
134	"توقفت تنظر اليه مشدوهة للحظات و اخيرا ابتسمت ثم انفجرت ضاحكة مما استرعى انتباهه ليحملق فيها كالأبلة غير مدرك انه يتفرسها لتهتف هى مازحة كعادتها:- كام شهر كمان معانا يا حضرة الظابط و هتبجى صعيدى تمام..
"
135	"انتبه انه نطق بلسان صعيدى فصيح فأبتسم احدى ابتساماته النادرة و هو يخفض سلاحه هاتفا:- انتِ هتعملى ذى الحاج زكريا و لا ايه!؟.. و انا قاعد معاه بقى بيفلت منى كلمات صعيدى من كتر احتكاكى بالعساكر بقى بيقولى ""عرجك الصعيدى اخيرا ظهر.. كام شهر و تبجى بتتكلم صعيدى على ابوه.. ""
"
136	"انفجرت ضاحكة على تقليده لأبيه و لهجته الصعيدية التى لم يتخل عنها رغم رحيله عن الصعيد منذ زمن و حياته التى قضاها بعيدا عنه..
"
137	"انتبه لضحكاتها من جديد و تحرك شئ ما داخله جعله يهتف فى عجالة:- اتفضلى أوصلك..
"
138	"و أشار للسيارة و هو يتوجه اليها بدوره لتهتف هى فى حرج:- مش عايزة أعطلك.. شكلك كنت رايح مأمورية و لا حاچة!؟..
"
139	"اكد و هو يفتح باب العربة مشيرا لها من جديد:- لا مكنتش رايح ف حتة.. كنت مروح و سكتك ف طريقى.. اتفضلى.. ثم هتف و قد تحولت لهجته للعصبية:- و لا اسيبك تمشى لوحدك و يتعرضوا لك الأشكال دى تانى!؟.
"
140	"اومأت بالإيجاب و هى تنظر اليه فى قلق و تعجب.. و قد رأته قد تحول فجأة من شخص مرح الى شخص ملتهب الأعصاب..
"
141	"دخلت السيارة فى هدوء و جلست دون ان تنبس بحرف و تحركت العربة لتختلس نظرة اليه لترى حاجبيه الكثين معقودين بطريقة عجيبة.. أمسكت ضحكاتها على مظهره الجدي.. و حاولت ان تمسك لسانها ايضا لكنها لم تستطع فطبيعتها المشاغبة غلبتها لتهتف فى مرح:- لو حضرتك مضايج كِده من وچودى انزل احسن.
"
142	"نظر اليها فى تعجب متسائلا:- بتقولى ليه كده!؟.
"
143	"هتفت مازحة من جديد:- اصل مش عارفة حاسة ليه ان مكانى مش هنا.. و اشارت لموضع جلوسها جواره.. و استطردت هاتفة و هى تشير بكفها لصندوق السيارة الخلفى حيث يُوضع المجرمون:- حاسة ان مكانى المفروض كان هنا.. بتكشيرتك دى حاسة انى مقبوض عليا و اتحطيت ف المكان الغلط..
"
144	"لاحت ابتسامة على جانب فمه و هتف مؤكدا:- لا مش مكشر و لا حاجة بس انا مركز ف الطريق عشان انا لسه مش حافظه..
"
145	"ثم أشار مدلالا يسأل:- هو المفروض اروح يمين و لا شمال على طريق بيتكم..
"
146	"ابتسمت مشيرة بدورها:- يمين ان شاء الله..
"
147	"لحظات صمت لم يقطعها اى منهما حتى وصلت العربة امام دار ابيها.. كانت أمها سهام بالقرب من باب الدار عندما لاحت لها السيارة قادمة من بعيد.. انتظرت حتى هلت عليها لتهتف فى هلع ما ان رأت تسبيح تطل منها:- ايه فى !!.. خير يا تسبيح يا بتى.. !؟.
"
148	"تصنعت تسبيح البكاء و هى تندفع لأمها هاتفة:- حضرة الظابط جبض عليا يا ماما.. جال عِملت مشكلة ع الطريج..
"
149	"ترجل حازم من السيارة ينظر الى تسبيح و قدرتها على التمثيل و إقناع أمها التى هتفت فى لوعة مصدقة ادعاء ابنتها:- مشكلة ايه اللى عملتيها!؟.. و راح فين مهني المخبل و سابك لحالك!؟.. و بعدين برضك يا واد زكريا تعمل كِده ف بت عمتك!؟.. و الله لأجول لأبوك..
"
150	"انفجرت تسبيح مقهقهة و هى تبتعد عن احضان أمها فى اتجاه باب الدار مخافة عقابها و هى تهتف:- خالت عليكى يا سوسو.. دى العربية عطلت و مهني واجف ع الطريج محتاس فيها و لولا حضرة الظابط كان زمانى مخطوفة و بتدوروا عليا و بتلموا تمن الفدية كمان..
"
151	"هتفت سهام محرجة و هى تتوعد ابنتها:- حاضر يا تسبيح.. بجى كِده.. أدبك علىّ..
"
152	"و توجهت بحديثها لحازم الذى كان مازال يقف يتابع الموقف مستمتعا رغم ما ناله من تقريع لتهتف فى نبرة أسفة:- معلش يا ولدى متأخذنيش.. بتى مچنونة.. و انى كل مرة من تغفيلى بصدجها..
"
153	"ابتسم فى هدوء هاتفا:- و لا يهمك يا عمتى.. استأذن انا بقى..
"
154	"هتفت سهام موبخة:- لاااه تستأذن
"
155	"ايه.. !!.. بجى دى تاچى.. نبجوا بنحضروا الغدا و انت على باب دارنا و متدخلش تاكل مع عمك و باسل.. ليه.. بيت يهود.. !؟
"
156	"ابتسم حازم هاتفا:- مرة تانية يا عمتى.. يا دوب أ..
"
157	"لم تمهله ليكمل اعتذاره بل هتفت فى حسم:- و لا تانية و لا تالتة..
"
158	"ثم امسكت بكفه جاذبة اياه لداخل الدار هاتفة تنادى ولدها:- يا باسل.. واد خالك زكريا هنا..
"
159	"ظهر باسل من داخل الدار مستقبلا حازم فى ترحاب هاتفا:- اهلًا يا حضرة الظابط.. چيت ف وجتك.. الغدا وچب..
"
160	"و جذب حازم من كفه ليمرا عبر بهو الدار الواسع حتى خرجا من بابه الاخر المفضى على حديقة يوجد على احد أركانها بعض المقاعد و الأرائك تحت شجر المانجو الوارفة الظلال..
"
161	"جلسا يتبادلا الحديث حتى طلت على الدرج من داخل الدار تسبيح تحمل تلك الصينية الفضية الكبيرة الحجم.. كان باسل غير منتبه لمقدمها لكن هو ظل على حاله نظراته تتبع خطواتها فى وجل مخافة ان تسقط او تتعثر اقدامها فى طريقها إليهما..
"
162	"هتفت تسبيح ما ان اقتربت تنادى باسل هاتفة:- خد من يدى يا باسل.. الصينية تجيلة..
"
163	"ما ان استدار باسل بإتجاهها حتى تعثرت احدى قدميها فى حصاه صغيرة كادت ان تسقطها والصينية معا.. الا ان باسل أنقذ الصينية فى اللحظة الاخيرة ليستدير مفسحا موضعا على الطاولة المكدثة بالاشياء واضعا إياها و هو يسخر منها و لا يدرى ان حازم كان الأسبق لإنقاذها هى لتكون كفه جاذبة لمعصمها قبل ان تسقط بدورها.. تشبثت مادة كفها الاخر لتتمسك بمعصمه لتنهض فى حرج تتلفت حولها غير واعية حتى لسخرية اخيها الذى استدار اخيرا هاتفا بها:- حتى الصينية معرفاش تشيليها.. الله يكون ف عونك يا حمزة يا واد عمى..
"
164	"و وجه حديثه لحازم الذى كان عاد لموضعه و الأضطراب يتأكله بدوره هاتفا:- واد عمك يا حازم اللى هياخدها دِه ليه الچنة و الله..
"
165	"اندفعت تسبيح هاربة من سخرية باسل.. هكذا كانت تبرر لنفسها اندفاعها من امام حازم.. لكنها كانت تعرف انها كاذبة.. انها تهرب من حازم نفسه.. من نظراته لها ما ان لامست معصمه و تشبثت به و تلك اللحظات التى تشابكت فيها نظراتهما كتشابك الاقدار.. من سيرة حمزة التى ظهرت فى منتصف تلك المشاعر التى غمرت كل منهما لتذبح تلك اللحظات بل تؤدها قبل حتى ان تولد..
"
166	"ما الذى حدث!؟.. هى لا تدرى.. كل ما تدركه و تعيه جيدا.. انها مخطوبة لحمزة و فى سبيلهما للزواج قريبا.. و هو ايضا على وشك الزواج من خطيبته ابنة اللواء مختار.. اذن.. ماذا يحدث!؟.. حاولت الا تجيب.. وان تتناسى ان هناك ما يحدث بالفعل.
"
1	"انتفضت نهلة و هى تستمع لتلك الاخبار عن حازم امامها على شاشة التلفاز و صرخت هاتفة و هى تنظر الى امها:- الكلام ده صحيح يا ماما!؟.. معقول حازم رهينة عند ارهابيين كانوا مستخبيين ف الجبل ف الصعيد !؟..
"
2	"تنهدت سهير فى أسى:- الظاهر كده يا بنتى.. ربنا يكون ف عون باباه ومامته.. زمانهم مش عارفين يعملوا ايه !؟.. و اذا كانوا هيشوفوا ابنهم تانى و لا لأ..
"
3	"جلست نهلة فى انهيار منتحبة تخفى وجهها بين كفيها لتربت امها على كتفها مهدئة:- انتِ لسه يا نهلة دماغك بتودى و تجيب ف موضوعكم!؟.. مش انتِ قولتيلى إنكم ف اخر مرة كان هنا الإجازة اللى فاتت.. اتفقتوا على كل حاجة.. و هو عرف قرارك النهائى..
"
4	"اومأت نهلة و هى تمسح دموعها المنسابة عن خديها:- ايوه يا ماما.. اتفقنا خلاص.. انا مش هتنازل عن البعثة.. و هو قالى انه بيحترم قرارى و اتمنالى التوفيق.. حتى طلب منى انى مبلغش حد من أهله بالخبر ده و اسيبه هو يبلغهم بنفسه..حتى كان غريب قووى يا ماما.. فيه حاجة متغيرة.. مش حازم اللى اعرفه.. زى ما يكون شايل هم كبير على كتافه و مش قادر عليه..
"
5	"تصورى.. اول مرة يضحك.. بس ضحك مليان وجع بيحاول يداريه و قالى بالحرف الواحد..""على الرغم انى مش هنفذ وصية عمى مختار بس كفاية ان ده اختيارك.. انت جدعة قووى انك قدرتى تختارى.. و انا هفضل حازم اخوك اللى ممكن تلجأى له ف اى وقت.. ربنا يوفقك يا نهلة"".. و سلم عليا و مشى.. بس عيونه كانت فيها نظرة غريبة اول مرة أشوفها.. نظرة واحد بيحب يا ماما.. انا متأكدة ان مش انا سبب النظرة دى.. بس على قد ما استغربت.. على قد ما صعب قووى عليا..
"
6	"همهمت سهير مبتهلة:- ربنا يرده بالسلامة.. دول أهله زمانهم هايتجننوا عليه.. ربنا يعينهم..
"
7	"همست نهلة متضرعة بالمثل:- يا رب..
"
8	"ساد الهرج و المرج بعد ما أُعلن عن اسر حازم و اندفع الجميع لإجراء الإتصالات بكل الأطراف للوقوف على صحة الإدعاء و خاصة عاصم و زكريا الذى انهار تماما بعد تأكده من الخبر و ان حازم كان ضمن تشكيل أمنى خرج للقبض على بعض الخارجين عن القانون و المتحامين بالجبل و اذ تفاجأ رجال الأمن بكمين منصوب لهم من قبل بعض الإرهابيين الذين كانوا يتخدوا من الجبل مأوى و من الخارجين عن القانون القاطنين به حراس لهم و ما ان اشتبكت معهم قوات الأمن حتى وقع حازم فى اسرهم و لا يعلم احد اى تطورات فى الموقف..
"
9	"تناسى الجميع إغماء العروس التى حملها اخوها لأقرب حجرة و ترك النساء معها لإفاقتها و عاد مسرعا لمجلس الرجال لعل احدهم يصل لأى خبر جديد يخص حازم.. لكن لا جديد حتى الأن..
"
10	"رنين الهواتف لم ينقطع مطلقا وكان من بينها هاتف حمزة الذى رن بشكل متواصل دون ان يدرك هوية المتصل.. خرج حيث يستطيع سماع ذاك الصوت الذى لا يصله الا متقطعا و اخيرا استطاع تبين صاحبة الصوت.. انها زينة زوجة عمه زكريا..لابد و انها علمت بما حدث لحازم من وسائل الإعلام لكنها كانت تصرخ باسم هدير..انتفض ما ان أتاه الاسم جليا و بدأ يستوضح منها الامر هاتفا:- مالها هدير يا مرت عمى..!؟
"
11	"جاءه الرد على الطرف الاخر من صوتها المتحشرج بكاءً:- مش عارفة.. اغمى عليها و مش بترد عليا.. انا فى طريقى للمستشفى و اتصلت بزكريا كتير تليفونه يا مش بيرد يا اما مشغول.. ألحقنى يا حمزة و بلغ عمك.. انا هنا لوحدى..
"
12	"هتف حمزة بحنق:- لوحدك كيف !؟ و فين خطيب هدير!؟.. و لا هو ما يعرفش يبجا راچل مرة ف حياته !؟.
"
13	"هتفت زينة باكية:- يا حمزة احنا اصلا مش ف إسكندرية.. احنا ف القاهرة من كام يوم.. و هدير فسخت خطوبتها من عشرين يوم.. بس انت تلاقيك متعرفش عشان نزلت البلد تجهز لكتب كتابك..
"
14	"ثم تداركت هاتفة فى ذعر:- هو مش المفروض النهاردة يا حمزة و لا ايه!؟
"
15	"هتف كاذبا فيكفيها ما هى فيه حتى يخبرها ما حدث لحازم و أجّل عقد القران لأجل غير مسمى:- لاااه يا مرت عمى.. اتأچل كام يوم.. متجلجيش هبلغ عمى و هنكون عندكم مسافة السكة..
"
16	"أغلق الهاتف و تلفت حوله يتأكد ان مكالمته لم يسمعها احد و اندفع يتوجه لداره ليحمل حقيبته حيث هدير مريضة و بحاجته و لكنه تنبه بعد ان اندفع عدة خطوات للخارج ان عروسه هى الاخرى مريضة وانه حتى لم يطمئن عليها بعد اغمائها..
"
17	"عاد ادراجه فى سرعة و قد قرر السؤال على حالها و الاطمئنان انها بخير ليعود ادراجه ليسافر و لن يخبر عمه بالطبع فيكفيه مصيبة واحدة.. مصيبة حازم و الذى يجهل الجميع حتى تلك اللحظة مصيره..
"
18	"استأذن فى الاطمئنان على عروسه و أشاروا لتلك الغرفة الجانبية التى تقبع بها مع بعض النساء توجه اليها و ما ان اصبح قبالتها وهم بالطرق على الباب حتى وجد بابها بالفعل مواربا.. كانت هى من تتكلم فى هدوء متسائلة فى نبرة متوترة:- هو ايه اللى حصل يا تسنيم !؟..
"
19	"ردت تسنيم بنبرة حانية:- ابدا يا حبيبتى كنتِ نازلة تمضى على العجد و كنا وراك ِ واجفين نستنوا الإمضاء و چه خبر اللى حصل لحازم و وجعتى من طولك..شالك باسل و چابك على هنا و اهم الرچالة بره لسه معرفوش يتوصلوا لحاچة..
"
20	"هتفت تسبيح بصوت متحشرج:- يعنى انا بس وجعت..
"
21	"اكدت تسنيم:- اه صرختى و اغمى عليك.. ليه !؟..
"
22	"همست تتأكد:- يعنى مصرختش بأسمه يا تسنيم.. جولى لاه و ريحينى..
"
23	"هتفت تسنيم بصدق :- هكدب عليكى و اجولك لااه !؟... الصراحة حصل بس استحمديه.. محدش خد باله وسط الدربكة و الهوچة الكبيرة اللى حصلت من الرچالة اول ما چه الخبر المشؤوم ده..
"
24	"تنبه حمزة يحاول تذكر لحظة سقوطها.. بالفعل صرخت بقوة لكن هو نفسه لم يع ما حدث ساعتها و حمد الله ان الجميع بالتأكيد ألتهى فى أمر حازم و لم يدرك صرختها تلك..
"
25	"استطردت تسنيم تسألها فى لهجة من يعلم الإجابة مسبقا لكنه فقط يريد ان يسمعها جلية من صاحب الشأن:- بتحبيه يا تسبيح!؟..
"
26	"شهقت تسبيح فى لوعة و لم تجب لكن كان ذاك النحيب المقهور الصادر منها اصدق اجابة يمكن الحصول عليها.. تسمر حمزة فى مكانه و قد كان فى سبيله للمغادرة الا ان جوابها على سؤال اختها جاءه معبرا وممزوجا بشهقات بكائها:- انا مش عارفة ده حصل امتى و ازاى!؟.. و لا عارفة ازاى معرفتش أتمالك اعصابى لما سمعت باللى حصله..!؟. و لا عارفة ازاى هواچه حمزة و يا ترى خد باله من اساسه و لا لااه.. و لو خد دلوجتى هجوله ايه.!؟ و لا عارفة حازم اصلا حصل له ايه و دى اكتر حاچة هتچننى.. هو بخير يا تسنيم مش كِده..!؟ جوليلى انه بخير..
"
27	"و بدأت فى النشيج من جديد.. مما كاد ان يدفع حمزة للتراجع عن الدخول لها بعد تصريحها الصادم ذاك لكن قدوم باسل فى تلك اللحظة مستنتجا سبب قدومه ليدفع باب الحجرة مطلا برأسه هاتفا:- حمزة هنا و چاى يطمن عليكِ يا تسبيح..
"
28	"مسحت وجهها الباكى بسرعة و تصنعت ابتسامة باهتة مضطربة و هو يدخل عليها منكس الرأس غاضا البصر هاتفا فى صوت حاول ان يبدو طبيعيا:- انتِ بخير دلوجت يا تسبيح!؟..
"
29	"اكدت هاتفة فى سرعة:- اااه.. اه الحمد لله.. احسن.. يسلم سؤالك يا حمزة..
"
30	"هز رأسه راضيا ثم هتف و هو يستأذن راحلا:- طب الحمد لله.. عجبال ما ربنا يطمنا على حازم بإذن الله..
"
31	"هتفت تسنيم عندما ألتزمت تسبيح الصمت تحاول وأد شهقة البكاء التى كانت تتصاعد من جوف روحها ما ان ذكر اسمه:- باذن الله يا رب..
"
32	"لاحظ هو كل ذلك لكنه احتفظ بهدوء أعصابه ملقيا السلام ليرحل على عجالة لاحقا بتلك التى لا يعلم ما دهاها و لا مما تشكو..
"
33	"اتخذ قراره و انتهى الامر و ها هو يستقل سيارته متوجها للسراىّ ومنها الى دارها حتى يثنيها عن قرارها الذى اتخذته بالابتعاد عنه رسميا و التوقف عن العمل معه فى مقر الشركة.. لن يقبل اى عذر و لن يتوانى عن إرجاعها و لو بالقوة فقد دخل الشركة صباحا و ما استطاع البقاء فيها لأكثر من ساعة دون الشعور بوجودها يغمر ارجاء مكتبه.. و دون ان يملأ ذاك الفراغ القاتل بحياته بعنادها و مشاكسته لها ورودها الجافة و نظراتها النارية التى تحفزه و تستفز فيه روح التمرد و الرغبة فى اغاظتها بأى شكل من الأشكال حتى تعاود من جديد هجومها و استئسادها.
"
34	"دخل النجع اخيرا و ها قد شارف على الوصول لحدود سراىّ الهوارية و فجأة ضغط مكابح السيارة فى قوة و اندفع مترجلا منها يرى تلك الكتلة السوداء التى مرت أمامه بسرعة جعلته يتوقف بهذا الشكل المفاجئ مذعورا..
"
35	"نظر امام العربة ليجدها هى تلك المرأة المجذوبة و التى يبدو انه موعود بلقائها دوما متى يقرر و يأتى إلى هنا لأى سبب.. لا يعرف ما هذه الصدف العجيبة التى تلقيها بطريقه!؟.. لكنه يراها فى كل مرة و لا يذكر انه أتى الى السراىّ و لم يرها..
"
36	"انحنى يتفحصها فى خوف و لا يدرى ما عليه فعله.. لا يدرك هل ماتت !؟ ام انها لاتزل على قيد الحياة !؟.. اخرج جواله فى سرعة و اول ما صادفه هو رقمها.. كان يحاول الاتصال بها مرارا و تكرارا طوال الطريق الى هنا لكن لا فائدة و لا إجابة منها.. عاود الاتصال من جديد متمنيا من الله ان ترد هذه المرة.. لكنها لم تفعل.. أرسل رسالة من عدة احرف.. ""ألحقيني""...
"
37	"رأت هى اسمه ينير شاشة جوالها و لم ترد كعادتها منذ تركت العمل.. فقد قررت صرفه بعيدا عن حياتها التى اصبح عبئا عليهم خاصة فى الفترة الاخيرة.. فقد كان منذ بداية تعارفهما ضغطا كبيرا على مشاعرها التى كانت تحاول ان تئدها فى مهدها و لم تستطع لكن بعد ما اكتشفته عنه فقد اضحى الوضع لا يُحتمل.. فمن اين لها بقوة تستطيع بها تحمل كل هذا !؟.
"
38	"انه اختبار فوق احتمالها و الأدهى و الامر من ذلك كله هو إحساسها بالخزى و العار من نفسها فكيف تبتلع لسانها و لا تخبر عاصم الهوارى بما تعرفه عن ذلك الحاقد.!؟. فهى تشعر ان مشاعرها تجاهه تكبلها و مشاعر ولائها لأولياء نعمتها تحاصرها. انها فى ورطة كبيرة و لا تدرك ما السبيل للخروج منها..
"
39	"انتفضت من خواطرها تلك على صورة اشعار برسالة فتحتها لتنتفض و قد قرأت استغاثته.. ترى ماذا دهاه ليرسل لها تلك الرسالة !؟..
"
40	"ضغطت زر الاتصال على رقمه ليجيب فى ثوان هاتفا فى لهفة:- ألحقيني يا ثريا... شكلى قتلت الست المجنونة دى اللى بتظهر لى كل ما اجى البلد هنا..
"
41	"هتفت فى ذعر:- قتلتها!؟..
"
42	"همهمات صدرت من المرأة المجذوبة الواقعة امام العربة ليهتف هو فى فرحة:- الحمد لله شكلها ممتتش.. بس اعمل معاها ايه دى !؟..
"
43	"هتفت فى سرعة و هى تضع حجابها على رأسها مندفعة للخارج:- استنى انا جاية لك.. بس انت فين!؟..
"
44	"هتف مؤكدا و هو يتلفت حوله:- انا قبل السراىّ بحاجة بسيطة.. عند عشة كده معمولة م الخوص..
"
45	"اكدت ثريا و هى تسرع الخطى فى سبيلها اليه:- اه.. يبجى خبطتها جدام عشتها.. انا خلاص تجريبا وصلت.. اجفل.. سلام..
"
46	"و فعلا ما هى الا ثوان و ظهرت ثريا متجهة اليه ليهتف فى لهفة:- أخيرا.. تعالى شوفى اعمل معاها ايه !؟.. انا مش فاهم لها حاجة..
"
47	"اقتربت ثريا تنحنى فى شفقة باتجاه المرأة المغبرة التى اعتدلت قليلا فى جلستها لكنها لم تقو على النهوض بعد و هتفت:- انتِ كويسة يا خالة سيدة!؟..و مدت كفها تساعدها على النهوض ليحذو سيد حذوها و يجذبها بلطف لتنهض و تستند على كفيهما فى اتجاه عشتها الخوص على الجانب الاخر من الطريق..
"
48	"هتف سيد مبررا ما حدث:- و الله ما كان قصدى.. هى ظهرت قدامى فجأة.. الظاهر كانت خارجة من عشتها دى و مخدتش بالها و هى بتعدى الطريق..
"
49	"هتفت ثريا دون ان تعيره انتباها و قد وصلا بسيدة لعتبة عِشتها:- حصل خير.. الحمد لله..
"
50	"كان باب العشة لا يمررهما معا بصحبتها لذا ترك كفها و اسلم قيادتها لثريا حتى دخلت و اراحتها على فراشها المهترئ و دثرتها بغطائها البال بعد ان سقتها جرعة ماء طلبتها سيدة فى وهن و رقدت بعدها فى هدوء..
"
51	"خرجت ثريا متأسفة على حال المرأة المسكينة هامسة فى شفقة:- مسكينة و الله يا خالتى سيدة.. الست دى اتعذبت كَتير و محدش دارى بالنار اللى جواها.. الله يجازى و لا يرحم بجى اللى كان السبب..
"
52	"هتف سيد فى فضول:- انتِ تعرفى حاجة عنها!؟.. مش لما سألتك مرة قولتى انك متعرفيش عنها حاجة و انك من يوم ما وعيتى ع الدنيا و هى تقريبا كده!؟..
"
53	"تلجلجت ثريا قليلا و اضطربت
"
54	"هاتفة:- اه.. يعنى.. ما هو انا سألت و عرفت شوية حاچات كِده مظنش يهموك ف حاچة..
"
55	"هتف مؤكدا:- بس انا عايز اعرف بجد حكايتها.. عندى فضول اعرف.. قولى اللى تعرفيه.. الست دى حقيقى صعبانة عليا و حاسس ان وراها حكاية كبيرة.. قولى يمكن اقدر أساعدها..
"
56	"ضحكت بسخرية هاتفة:- سيد بيه رجل البر و الاحسان..
"
57	"هتف فى ضيق:- اللى انتِ شوفتيه منى ده حاجة و انا ف الاصل حاجة تانية..
"
58	"هتفت ثريا بحنق:- الانسان شخصيته مبتتچزأش يا سيد بيه.. و لو حصل يبقى مريض فصام..
"
59	"هتف سيد فى غيظ:- هو انتِ سيبتى الهندسة و بقيتى دكتورة نفسية امتى!؟.. يا ريت تقوليلى اللى تعرفيه عنها.. و انت اصلا عرفتى عنها اللى عرفتيه ده من مين !؟..
"
60	"هتفت ثريا و هى تجلس على جذع جاف لإحدى النخلات يتمدد بالقرب من العشة:- عرفته من اهل النچع.. اهو الناس بتجول و تعيد..
"
61	"ظل صامتا و لم يعقب فى انتظار ما فى جعبتها فأستطردت:- للأسف.. راچل هنا ف النچع معندوش ضمير ضحك عليها و عشمها بالچواز و هى كانت حلوة جووى ف شبابها.. كانت بت الحاوى اللى كان بيشتغل ف المولد الجريب م النچع.. خلاها هى و ابوها يسيبوا البلد عشان يرضى يتچوزها و سافروا مصر..
"
62	"اتچوزها هناك و أظن خلف منيها و بعدها بكام سنة كِده رچعت بحال غير الحال.. فضلت جافلة عليها دارها و فچأة جريبها طردوها م الدار و خدوها و مبجلهاش حد فبجيت زى ما انت واعى كِده كل همها تلم الجرش ع الجرش من اللى بيچود بيه الناس عليها عشان ترچع مصر تانى.. ليه محدش يعرف !؟..
"
63	"أنهت كلامها متنهدة فى حسرة على حال المرأة المسكينة و صمتت و لم ترفع نظراتها لترى ذاك الذى كان يستمع للقصة و ملامح وجهه تنم عن صراع داخلى رهيب لا يعلم بمداه الا الله..
"
64	"ساد الصمت بينهما فترة لابأس بها و اخيرا هتف فى صوت أجش جعلها ترتجف فجأة من تأثيره على مسامعها التى ما عاهدته:- مين الراجل اللى اتجوزها ده !؟.. اسمه ايه يعنى !؟..
"
65	"نهضت ثريا و قد شعرت انها باحت بأكثر من المفترض و هتفت و هى تهم بالمغادرة:- يهمك ف ايه يا باشمهندس!؟.. اهى كلها حكاوى و العلم بيها عند ربنا.. سلام عليكم..
"
66	"انتفض يعترض طريقها و قد شعر انها تدارى شيئا ما عنه:- استنى.. مش هاتمشى الا لما تقوليلى الراجل ده يطلع مين!؟..
"
67	"هتفت ثريا فى حزم:- دِه تهديد و لا ايه يا باشمهندس !؟..
"
68	"هتف محاولا السيطرة على أعصابه و ضبطها:- لا طبعا مش تهديد.. انتِ ليه فهمتيه كده !.. انا بس عايز اعرف مين الراجل ده مش اكتر..
"
69	"هتفت ثريا بحنق:- معرفش.. دِه كل اللى جدرت اعرفه عنها من حكاوى الناس..
"
70	".. ترك ثريا تغيب عن ناظريه و عاد ادراجه لعشة سيدة فتح بابها فى هوادة و دخل يتطلع لمحتواياتها فى ضيق حقيقى و اخذ يعبث بها لعله يجد ما يشفى غليله او يريح ذاك الخاطر الذى يلح على رأسه يكاد يصيبه بالجنون..
"
71	"لكنه لم يجد ما يشفى فوران افكاره.. فخرج مندفعا من العشة فى حنق بالغ..
"
72	"كانت تعقد ما بين حاجبيها فى ضيق طوال الطريق من المدرج و حتى العربة و ما ان وصلا اليها حتى هتف متعجبا:- فى ايه يا ايمان مالك !؟..
"
73	"لم تكن ممن يدورون كثيرا للدخول فى الموضوع بل انها صرحت فورا هاتفة فى ضيق رغم هدوء صوتها و ثباته و تساءلت:- هو انت ليه مجلتليش ع العريس اللى اتجدم لى و چه يخطبنى منيك !؟..
"
74	"اضطرب قليلا لكنه استطاع السيطرة على اضطرابه بسرعة هاتفا فى لامبالاة:- و اقولك ليه !؟.. انا شفته مش مناسب من الاساس فرفضته بالنيابة عنك.. ايه المشكلة ف كده!؟..
"
75	"شبكت ذراعيها امام صدرها فى تحدى هاتفة:- المشكلة يا واد خالى ان المفروض اعرف و ان انا اللى احدد اجبل و لا ارفض.. مش هو ده الصح و دى الأصول !؟.. و لا انا غلطانة!؟..
"
76	"هتف جازا على اسنانه:- لا مش غلطانة.. بس لما أكون متأكد ان الشخص ده يناسبك و هو الانسان اللى ممكن استأمنه عليكى و هيصونك بجد يبقى ساعتها هقولك و انت تقررى قبل كده...لا..
"
77	"هتفت بغيظ تجز على أسنانها:- و ده ف شرع مين ان شاء الله !؟.. و مين عينك وصى علىّ و على قراراتى !؟.
"
78	"هتف بأسم واحد ألجمها للحظات:- مؤمن..
"
79	"انتفضت و ساد الصمت لبرهة استعادت فيها روحها المقاتلة و هتفت فى ثبات رغم دمعات عينيها التى تكابر للسقوط:- مؤمن لو كان عايش كان ادانى حرية الاختيار مكنش عاملنى كعيلة صغيرة متعرفش الصح م الغلط و محتاچة اللى يوچها..
"
80	"هتف ماجد فى غيظ:- مكنتش اعرف انك مسروعة قووى كده ع الجواز.. خلاص يا ستى.. اول عريس هيتقدم لك تانى هبعته ع البيت فورا.. و مبروك مقدما..
"
81	"همست بخيبة:- هو ده اللى فهمته من كل اللى جلتهولك!؟..
"
82	"اكد بغيظ و هو يومئ برأسه:- اه.. هو ده اللى فهمته.. و هنفذ عن قريب بإذن الله.. و..
"
83	"لم تنتظر ليكمل حديثه بل فتحت باب السيارة و دلفت لداخلها و أغلقته خلفها فى عنف فحذى حذوها و دخل لمكانه المعتاد بجوار السائق يغلى غيرة على تلك الحمقاء التى لن تفهم ابدا انه ما تحمل ان يأتيه احدهم خاطبا إياها معتبرا انه ولى امرها.. لقد تحمل فوق طاقته و هو يحاول كبح جماح رغبته فى ان يكيل لذاك الاحمق عدة لكمات يغير بها ملامح وجهه السمج و هو يتحدث عنها و عن كمالها و أخلاقها طالبا ميعاد لمقابلة ذويها..
"
84	"الحمقاااااء.. صرخ فى قرارة نفسه غيظا و قهرا و هو يتطلع لإنعكاس صورتها فى المرأة الجانبية للسيارة
"
85	"و هى لاتزل تحمل تلك العقدة بجبينها حزنا على العريس الضائع.. اللعنة عليه..
"
86	"اما هى تلك القابعة بالاريكة الخلفية و التى عاتبته على امر رفضه عريسها المزعوم ربما تستشعر من قبله بعض الغيرة او حتى الاهتمام.. ربما يخبرها انه رفضه رغبة لها فى الأفضل كتلميح عن شخصه.. ودت لو رأت بعض من مشاعر لها تكلل محياه الذى تعشق.. بعض من مشاعر لها هى.. كتلك التى رأتها مجسدة على محياه عندما كان ينطق اسم نرمين حبيبته السابقة.. ألا تستحق هى بعض منها!؟..
"
87	"الاحمق.. المغفل.. الغافل.. عديم الاحساس.. صرخت بكل هذا و كانت تود لو صرختهم بصوت عال يخفف من وطأة تلك المشاعر المكبوتة داخلها تكاد تقتلها قهرا و غيظا من ذاك الثلجى الذى يجلس امامها و لا يع شيئا عن أحاسيسها تجاهه..
"
88	"و لن يع ابدا.. لا امل لى معه مطلقا.. هكذا هتفت لنفسها و انحدرت دمعة خانتها لتوأدها فورا و هى تحيد بناظريها عن رأسه الشامخ ذاك الذى تود لو اقتلعته الان من فوق كتفيه بمنجل القهر المغروز بقلبها العاشق له حد الثمالة..
"
89	"تنبهت لوصوله فنهضت فى هدوء و مرت من امامه و هى تتلحف بردائها الطويل و حجابها هاتفة فى نبرة موجوعة:- هحضر لك العشا..
"
90	"نظر حامد اليها فى اضطراب و تطلع الى محياها الغائم فى قلق هامسا: انتِ تعبانة!؟..
"
91	"هتفت بلهجة تقريرية:- شوية صداع.. هروح احضر العشا..
"
92	"هتف متسائلا:- انتِ اتعشيتى طيب!؟..
"
93	"هزت رأسها نفيا و همت بالاندفاع للمطبخ و هى لا تصدق مدى صفاقته.. هل كان يتوقع ان تتناول عشائها معه على طاولة واحدة.. واهم.. استوقفها هاتفا:- لااه متعمليش حاچة.. مفيش داعى.. انى مش چعان متتعبيش حالك..
"
94	"استدارت تعود لحجرتها التى اتخذتها ملجأ لنفسها بعيدا عنه..و اغلقت بابها فى هدوء ينافى تلك النيران التى تستعر بين جنباتها حزنا و قهرا و ما ان أغلقته حتى انفجرت باكية على حالها..
"
95	"اما هو فوقف للحظات فى منتصف الردهة يتطلع لبابها الموصود امامه و اخيرا تنهد فى حزن و أسف و توجه
"
96	"للمطبخ متطلعا الى محتوياته فى تيه للحظات و اخيرا بدأ فى العمل من هنا و هناك حتى انتهى..
"
97	"حمل صينية العشاء بهدوء و ما ان وصل لعتبة بابها حتى وضع الصينية ارضا و طرق الباب فى هدوء و ما ان شعر بحركتها قادمة لتفتح حتى اندفع مبتعدا بإتجاه غرفته..
"
98	"فتحت الباب فى عنف متوقعة انه سيكون منتظرا قبالته ما ان تفتح لكن خاب ظنها و تطلعت للفراغ للحظات حتى تنبهت لصينية الطعام الموضوعة امام عتبتها..
"
99	"انحنت متطلعة للأطباق التى تحمل أصناف متعددة و كوب من الشاي الساخن و اخيرا حبة من دواء مسكّن لألم الرأس.. خفق قلبها فى قوة..
"
100	"كانت بادرة تشع حنانا و رقة.. دمعت عيناها و رق قلبها لكن كرامتها المهدرة استصرختها زاجرة لتنهض حاملة الصينية فى غضب مصطنع لتضعها على الطاولة بالردهة فى عنف حتى يتناهى لمسامعه الصوت و يعلم الى اى مصير ألت صينية عشائه الميمونة..
"
101	"اندفعت تختفى من جديد داخل غرفتها اما هو فما ان ادرك دخولها لحجرتها من جديد حتى خرج يتطلع للصينية فى هدوء و الى بابها الموصود فى حسرة و تنهد متوجها لغرفته يلقى بجسده المنهك على فراشه و قد شعر ان ما تفعله لا احد يستطيع ان يلومها حياله.. لقد جرح كرامتها كأنثى و كسر قلبها كأمرأة و استحل حقا ليس له حينما تخيلها امرأة اخرى و هى بين ذراعيه..
"
102	"لا شئ سيداوى وجع جرحها.. هو يعلم ذلك..
"
103	"لكن ماذا يمكن له ان يفعل حتى تغفر له فعلته !؟..
"
104	"دخل شقته فى اندفاع كالعادة باحثا عنها ليجدها تقف ساهمة امام الموقد
"
105	"لا تع ما تفعل بالضبط..
"
106	"همس بالقرب من اذنيها:- الچميل سرحان ف ايه !؟..
"
107	"ابتسمت فى مجاملة ما ان طالعها محياه هامسة:- سرحانة ف اللى بيحصل..تسبيح و حمزة و فرحتهم اللى مكملتش.. دى تسبيح من ساعة اللى حصل و هى حابسة نفسها فى اوضتها و مداقتش الزاد و عمى زكريا اللى هيتجنن على ابنه اللى مصيره مش عارفين هيكون ايه لحد دلوقتى.. ربنا يعينهم كلهم..
"
108	"همس مؤكدا على صحة كلامها:- ايوه و الله صدجتى.. الدنيا اتجلبت فچأة.. ربنا يسترها و حازم يرچع بالسلامة لخالى زكريا يروح فيها..
"
109	"قال كلماته و صمت كلاهما تطلع اليها من جديد.. و على الرغم من ان كل تلك الاحداث تدعو للحزن بحق الا ان ذاك الحزن الكامن بعمق عينيها كان سببه امرا اخر.. امر هو يدركه و يعلم انه الامر الوحيد الذى يمكن ان يجعلها بهذا الشكل الموجوع لكنها تدارى.. و لكن هل يمكن ان تخبئ دواخلها عنه هو.. باسل.. حبيب عمرها و توأم روحها.. كان يحفظها ككف يده و يعلم ان حزنها الكامن ذاك دليلا على انها تأكدت ان الله لم يأذن بالحمل هذا الشهر كما كانت تتمنى و ترغب من الشهر الاول لزواجهما.. كانت دوما تنتظر و لا يكون لها نصيب..شهرا بعد شهر و لا جديد..
"
110	"اقترب منها و هى لاتزل تشغل نفسها بتقليب قدر على النار و ضم ظهرها لصدره هامسا بالقرب من اذنيها فى نبرة حانية:- كله مكتوب يابت خالى..
"
111	"كله بمعاده.. كان دلوجت و لا بعد سنة و لا حتى مچاش خالص.. انى مش عايز الا انتِ.. انتِ و بس..
"
112	"دمعت عيناها و قد ادركت انه رغم مهارتها فى مدارة حزنها الا انه باسل حبيبها.. باسل الذى يستطيع ان يدرك كل خلجة من خلجات روحها.. انه باسل و كفى..
"
113	"اخرجها من شرودها عندما مد كفه ممسكا بالملعقة التى كانت تقلب بها ذاك القدر على النار ليضعها جانبا و يديرها لتواجهه متطلعا لعمق عينيها هامسا:- انى بحبك يا سندس.. بحبك.. و متفتكريش انى مش عايز اخلف منكِ.. بالعكس دِه انى الود ودى اخلف منك جورطة عيال.. بس كله بأوانه يا غالية.. و ربك كريم..
"
114	"و ضمها اليه يعتصرها بين ذراعيه هامسا من جديد فى مشاكسة:- بس يا رب بعد ما ربنا يرزجنا بيهم انتِ اللى مدخليش العيال الإصلاحية عشان جطعوا لك ورج الجضايا بتاعتك..
"
115	"قهقهت ليتناول هو الملعقة من جديد محاولا جذب انتباهها بعيدا عن ذاك الموضوع الذى يثير شجونها و اخذ يتذوق ما يغلى ع القدر و تعجب متسائلا:- هو ايه ده يا اثتاذة !؟..
"
116	"اكدت:- ده صنف حلو جديد.. كنت بجربه..
"
117	"رفع احد حاجبيه فى صدمة متسائلا فى مشاكسة:- دِه صنف حلو.. اومال الوحش يبجى ازاى !؟..
"
118	"قهقهت ليستطرد مقررا:- انا بجول تفضلى مع ورج الجضايا و بلاها مطبخ يا اثتاذة..
"
119	"قهقهت من جديد و هو يغلق الموقد على القدر العجيب بما يحويه و يجذبها من كفها خلفه لخارج المطبخ.
"
120	"وقفت فى نافذة شقتها ترسل الحبل للأسفل حيث يقف شكمان يضع المشتروات التى طلبتها فى تلك السلة البلاستيكية الموصولة بالحبل..
"
121	"كانت لقصر قامتها تخرج معظم جسدها من النافذة حتى تستطيع جذب السلة المحملة بالأغراض و انسدل شعرها الكستنائى من على احد كتفيها خارج النافذة.. و لسوء الحظ كان هو يتطلع الى المنزل فى تلك اللحظة من موضعه ليرى هل اتم شكمان مهمته فرأى شعرها متدل بهذا الشكل مما اثار براكين غيرته فأندفع فى اتجاه شقته متوعدا إياها..
"
122	"وصل للشقة فى ثوان مدفوعا بقوة نارية من غضب و ثورة.. دفع الباب هاتفا باسمها:- شيماااااء..
"
123	"طلت من داخل المطبخ متعجبة و هتفت:- نعم يا ناصر فى ايه !؟..
"
124	"وقف متسمرا بموضعه يضع كفيه على جانبى خصره هاتفا بصوت مكتوم يخرج من بين اسنانه التى يجز عليها فى نفاذ صبر:- تعالى هنا..
"
125	"اضطربت فهى تعلم كيف يكون عندما تنطلق شياطينه.. اذردت ريقها فى صعوبة و شعرت ان فعلتها زادت عن الحد المسموح به و ان تعليمات امها نعمة ستوردها مورد التهلكة لا محالة.
"
126	"تحركت فى محاولة لتبدو على ثباتها و ما ان وصلت لموضع وقفته المتحفزة تلك حتى جذبها اليه مرتطمة بصدره فى غضب عاصف هاتفا بالقرب من وجهها:- انا مش قلت مليون مرة شعرك ده تلميه ومشفهوش مفرود !؟. قلت و لا مقلتش!؟..
"
127	"رفعت نظراتها اليه و على الرغم من ثورته العاصفة تلك الا أنها همست فى دلال:- قلت يا ناصر..قلت.. حاااضر.. سماح المرة دى..
"
128	"تطلع الى عيونها المتألقة المطالبة بالعفو و المغفرة فهدأ غضبه فجأة كمن صب الماء المثلج على حمم بركان..
"
129	"شعر بتأثره بها و هى بهذا القرب فدفع بها فى رفق مبعدا إياها هامسا بصوت متحشرج:- خلاص.. حصل خير..
"
130	"روحى اعملى..
"
131	"اكملت جملتها فى مشاكسة:- شاااي.. من عنايا..
"
132	"و اندفعت باتجاه المطبخ ليتطاير شعرها خلفها فى اغراء جعله يشهق بصوت مسموع أورثها سعادة لا توصف..
"
133	"ازدرد ريقه فى اضطراب و أيقن انه ما عاد قادرًا على تحمل ما يحدث له من تلك الصغيرة هناك..
"
134	"وضعت كوب الشاي بين كفيه و هو شارد فى خواطره ليستفيق على شلال من جدائل شعرها تداعب وجنته فى وداعة.. تاه للحظات فى وله و اخيرا استفاق ليضع الكوب جانبا فى حنق حتى انسكب جزء منه على الطاولة و هتف فيها امرا ما ان رأها تهم بالعودة للمطبخ:- تعالى هنا..
"
135	"عادت ادراجها ليأمرها من جديد:- ادينى ضهرك..
"
136	"تعجبت من الطلب ووقفت لا تع ما يجب عليها فعله.. فهتف فى حنق امرا من جديد:- سمعتينى !؟.. تعالى اقعدى هنا.. و اشار لموضع قرب قدميه و استطرد امرا:- و ادينى ضهرك..
"
137	"نفذت ما امرها به و جلست مولية ظهرها له.. لحظة وانتفضت بموضعها شاهقة ما ان شعرت بكفيه يلملما شعرها المتحرر من على كتفيها و يبدأ فى صنع ضفيرة من جدائله الثائرة..دمعت عيناها عندما تذكرت انه كان يفعل ذلك عندما كانت تتأخر عن المدرسة..
"
138	"لحظات من صمت صاخب مرت بينهما حتى انتهى تاركا الضفيرة الكستنائية تقع رابتة على ظهرها فى حنو..
"
139	"انتفض واقفا فأندفعت بدورها للأمام و استدارت تتطلع اليه من موضعها عند قدميه ليندفع هو مبتعدا هاتفا بصوت تحذيرى و نبرة حازمة:- عارفة لو لقيتك فاكة شعرك تانى هعمل فيكِ ايه!؟.. هقتلك.. سامعة يا شيماء !؟.. هقتلك..
"
140	"صرخ بكلمته الاخيرة و هو بالفعل على اعتاب باب الشقة و لتؤكد انها سمعت هزت رأسها ايجابا.. و ما ان خرج صافقا الباب خلفه فى غضب حتى جذبت الضفيرة تتطلع اليها فى سعادة مقبلة إياها و اخيرا قهقهت فى نشوة انتصار تحاول وأد تلك القهقهات حتى لا تتناهى لمسامعه قبل ان يكون قد رحل بالفعل فيعود ليصب عليها جام غضبه من جديد فيكفيه اليوم هذه الجرعة من..
"
141	"""دواء نعمة القاسى لترويض الزوج العاصى.""
"
1	"انتفض عاصم من موضعه على تلك الأريكة فى احد أركان القاعة الشرقية معتقدا ان ذاك الاذان الذى يسمع هو اذان العصر فنهض لأداء الفريضة لينتبه ان الذى يصدح بذاك التكبير ما هو الا عاصم الصغير بن ولده مهران ذو السبع سنوات و الذى يقف على احد المقاعد البعيدة فى الطرف الاخر من القاعة تعلو عقيرته بالأذان..
"
2	"ابتسم عاصم متذكرًا.. ما أشبه الليلة بالبارحة.. فقد كان ذاك نفسه فعل ابيه عندما كان فى مثل سنه..
"
3	"هتف يشاغب الصغير:- كفاية كِده يا شيخ عاصم هيطج لك عرج..بتصرخ كيف الديك اللى بيتعلم يأذن چديد..
"
4	"انفجرت زهرة مقهقهة و عاصم الصغير يعبس مدعيا الحنق هاتفا:- مش عاچبك صوتى يا چدى..؟!..
"
5	"هتف عاصم معتذرا:- واااه احنا نجدر نجولوا كِده برضك يا شيخ.. بس بالراحة على حالك.. احنا عايزينك برضك..
"
6	"اندفع سمير بن سندس و باسل كالصاروخ لداخل القاعة ملقيا نفسه بين احضان جده الذى انتفض لأندفاع الصبى هاتفا:- وااه يا سمير.. مش هتعجل بجى يا واد!؟.. بس هتچيبه منين العجل.. الچنان وراثة عنديكم ف العيلة..
"
7	"قهقهت زهرة من جديد هاتفة تعاتب عاصم و هى تفتح ذراعيها لسمير مرحبة:- متقلش ع الواد كده.. ده زى العسل..
"
8	"لحظات و ظهرت ابنة ماجد.. زهرة..تتهادى فى وداعة و رقة ليندفع اليها الغلامان يخطبا ودها و هى تتمنع فى دلال فطرى..
"
9	"قهقه عاصم يغمز لزهرة فى مرح:- وااااه.. كن العركة هتجوم تانى بين التهامية و الهوارية على زهرة..
"
10	"قهقهت زهرة هاتفة:- بس يا ترى مين اللى هيكسب المرة دى زهرة الصغيرة !؟..
"
11	"اكد عاصم مشاكسا و هو يميل عليها فى محبة:- اللى يكسب جلبها هو اللى يكسبها.. زى ما الغول كسب جلب زهرة الكَبيرة و خطفه من جبل سابج.
"
12	"ابتسمت زهرة و هى تتطلع اليه فى محبة غامرة لتهمس:- و لسه خاطفه و هيفضل خاطفه على طول..
"
13	"ابتسم عاصم فى سعادة و هو يتطلع اليها و الى احفاده المتناحرين هناك على مودة زهرتهم..
"
14	"اندفع ناصر باحثا عن ولده صاعدا الدرج الى السطح ليجده جالسا متأملا فى بدور ابنه الرائد حازم و تسبيح فى صمت المتبتل فى محراب مقدس.. كانت هى تجلس فى رقة تعبث ببعض الألوان وورقة أمامها تدعى انها ترسم ولده.. ابتسم فى محبة هاتفا فى لهجة مازحة:- انت فين يا واد يا نادر!؟..بنادى عليك من بدرى..
"
15	"اندفع نادر زى الثمانية أعوام ممسكا بكف ابيه يهزها معترضا فى غضب طفولى يحاول ان يجز على اسنانه و هو يتكلم بصوت خفيض حتى لا يصل لملاكه الصامت بالقرب:- بس متناديش و تقول واد.. هزعل منك يا ناصر..
"
16	"انفجر ناصر ضاحكا لرغبة ولده فى حفظ مركزه امام ابنه سيادة الرائد وهتف مؤكدا:- يا بنى دى حتة ميرى عالية عليك.. بص..خليك فى بنت سالم الاستورجى انزل تحت ف الحارة ألعب معاها و بلاش العالالى ده يا نادر يا حبيبى..
"
17	"هتف نادر فى استنكار ممتعضا:- ايه!؟..بت سالم !؟. عايزنى ألعب مع واحدة اسمها حسن.. يرضيك يا ناصر !؟..
"
18	"انفجر ناصر من جديد مقهقها و هو يمسك بتلابيب ولده مازحا:- يا واد اسمها حُسن.. حَسَن ايه بس!؟.. طب خليها تسمعك..
"
19	"هتف نادر فى لامبالاة:- ما تسمعنى هو انا هخاف منها يعنى!؟..
"
20	"همس نادر مبتسما:- و حياتك بكرة لتخاف لما تيجى اللى تخليك تلف حوالين نفسك زى ما امك شيبتنى..
"
21	"همست شيماء خلفه وقد تسللت منذ قليل من الأسفل:- ما لها امه!؟.. حد ليه شوق ف حاجة!؟..
"
22	"استدار لها ناصر متصنعا الاضطراب هاتفا:- امه.. امه دى احلى حاجة حصلت لى ف الدنيا كلها..
"
23	"قهقهت فى سعادة و غمزت له بطرف عينيها فتشبث بالسور خلفه مدعيا السقوط مصابا بسهم عينيها لتقهقه من جديد..
"
24	"هتف ناصر متسائلا:- امال فين نعمة!؟.. مجتش تلعب معاهم ليه !؟..
"
25	"اكدت شيماء مبتسمة:- هتكون فين !؟ مع نعمة الكبيرة.. هى بتفارقها..
"
26	"ثم مدت كفها لبدور الصغيرة تهبط بها الدرج لأن والداها يطلباها للاستئذان و الرحيل..أفلتها نادر متضررا وودعها فى حزن و تطلع لأبيه فى حسرة:- اهى مشيت.. ارتحت يا ناصر باشا!؟..
"
27	"هز ناصر رأسه متفهما لحزن ابنه فبدور قمة فى الجمال و الرقة و رحيلها خسارة كبيرة ليهتف ناصر ناصحا:- انا بقول تنزل تلعب مع حُسن..ايه رأيك..!؟.
"
28	"هز الصبى رأسه ممتعضا و مسلما امره لله هاتفا:- شكلها هترسى على كده يا بابا.. هى حَسن و خلاص بقى امرنا لله..
"
29	"انفجر ناصر ضاحكا من جديد على شقاوة ولده و امسك بكفه هابطا معه الدرج لوداع ضيوفهما حضرة الرائد حازم و حرمه تسبيح و ابنتهما العزيزة..بدور...
"
30	"صرخ حمزة منفعلا:- و الله ما يحصل.. انى بتى تلبس اسمه ايه دِه.. جال برمودا..
"
31	"و استطرد صارخا:- جلعيها البتاع ده يا هدير انى بجولك..
"
32	"هتفت هدير:- ليه بس يا حمزة ده حلو قووى عليها.. عشان خاطرى سبها لبساه..
"
33	"جز حمزة على اسنانه:- هدييييير..
"
34	"لتندفع هى و ابنتها من امامه كالعادة كل منهما تركض فى اتجاه الا ان الفتاة ذات الخمسة أعوام اندفعت تهبط الدرج و منه للحديقة حيث جدها زكريا يجلس فى رحاب شمس الشتاء الدافئة لتحتمى به.. ما ان وصلت اليه حتى ألقت نفسها بأحضانه ليتلقفها فى سعادة يكتم ضحكاته على عبوسها اللذيذ و تقطيبة حاجبيها الذهبيين.. و جلوسها بهذا الشكل تعقد ذراعيها امام صدرها بإعتداد..
"
35	"همس زكريا مشاكسا إياها:- فيرى الحلوة زعلانة ليه !؟..
"
36	"ردت فريدة فى تعال و هى تزفر فى نفاذ صبر:- بابى و مامى بيزعقوا على لبسى زى كل مرة..
"
37	"و اشارت الفتاة لبنطالها القصير الذى يظهر ساقيها:- بزمتك يا جدو ده وحش.!؟..
"
38	"اكد زكريا:- لاااه.. حلو جووى..
"
39	"اكدت فريدة:- قول بقى لبابى.. خليه يبطل دماغ الصعايدة دى..
"
40	"انفجر زكريا مقهقها و هو يسألها:- انتِ جبتى الكلام دِه منين !؟..
"
41	"اشارت اليه ليقرب له أذنه هامسة بالقرب منها:- سمعت تيتة بتقولك كده
"
42	"قهقه زكريا من جديد و هو يضم فريدة الى احضانه.. انها نسخة مصغرة من هدير فى مثل سنها مع بعض الصفات المستحدثة لفارق الأجيال جعلتها نسخة اصعب مراسا فهمس زكريا و ابتسامة تتسع على شفتيه:- ربنا يكون ف عونك يا حمزة يا واد اخوى..
"
43	"هتفت كسبانة فى تعب و بنفاذ صبر فى ولدها حامد:- خلااااص معدتش جادرة.. شوف لك صرفة ف عيالك الجرود دوول.. ايه دِه.. معچونين بمية عفاريت..
"
44	"قهقه حامد على حالها هاتفا:- ربنا يخليكى ليهم يا كسبانة و تربى..
"
45	"هتفت كسبانة محذرة:- بجولك ايه !؟. انى صحتى معدتش تچيب المناهدة مع العيال.. ده ولدك الكبير من يومين جيباه هو وولاد هداية عبدالله و مؤمن من فوج السجرة اللى جرب باب الدار جال ايه بيجلدوا مش عارفة مين دِه اللى شافوه ف التليفزيون و جال هيطيروا.. عوض عليا عوض الصابرين يااارب..
"
46	"قهقه حامد و شاركه يونس بدوره و الذى هتف مؤنبا إياها: چرى ايه يا كسبانة !؟.. ما تخلى العيال تلعب.. ما كل العيال على ده الحال..
"
47	"هتفت تهاجمه:- اه ما انت بتجول كِده كمنك مش جاعد ف السيرك المنصوب دِه طول اليوم.. بتچرى على عشتك تجعد لحالك لما يدوشوك..
"
48	"قهقه يونس و نهض مغادرا و لم يعقب على حرف مما قالته لانها اصابت كبد الحقيقة ليهتف حامد مازحا:- طب دلوجت دِه مش سيرك زعلانة ليه !؟.. اهو الواد محسن الكبير جرد و اخوه نسناس و البت المكلبظة اللى على دراعك دى و اللى امها متوصية بيها رضاعة بجت الفيل.. و ربنا يدينا الصحة و نكمل لك الچنينة..
"
49	"جزت كسبانة على أسنانها فى غيظ و على وجهها نظرات اشبه بنظرات خط الصعيد قبل ارتكابه جريمة من جرائمه الشهيرة..
"
50	"اثر حامد السلامة و هم بالاندفاع صاعدا لشقته لتهتف به كسبانة تستوقفه:- انت طالع فين !؟..
"
51	"لاااه.. انت متطلعش فوج.. دِه انت كل ما تغيب لك شوية تنزل لى بعيل.
"
52	"قهقه حامد حتى دمعت عيناه لتظهر عائشة قادمة من الاعلى هاتفة فى حياء:- سمعاكم يتجولوا عيل.. هو حامد جالك يا خالتى انى حامل !؟..
"
53	"كان حامد يحاول ان يشير لعائشة حتى تلتزم الصمت و لا تخبر امه بذاك الخبر الذى يمكن ان يصيبها بصدمة عصبية.. لكن ما باليد حيلة.. سبق السيف العزل و عرفت و كان رد كسبانة الوحيد هو تناولها احدى فردتى خفها تلقيها فى اتجاه حامد الذى خرج مندفعا خارج الدار و قهقهاته تتعقبه متحاشيا صواريخ امه التى لا تخطئ هدفها ابداااا..
"
54	"هتف سيد فى عجالة:- يا باشمهندس ثريا..
"
55	"خرجت ثريا من الداخل عابسة و هتفت فى غيظ:- انت مش هتبطل بقى موضوع باشمهندس ده !؟.. ثم اندفعت تحمل صغيرها ذو الثلاث سنوات عندما بكى مستطردة فى دلال:- و بعدين هو فى راچل هيچيب لك واد زى الجمر كِده !؟..
"
56	"قهقه مشاكسا إياها:- برضو باشمهندس..
"
57	"و اقترب فى عبث مستطردا:- و احلى باشمهندس دخل حياتى.. من يوم ما شفتك و انت بتتخنقى مع سواق العربية اللى كانت بتوصلنى للنجع اول مرة اجى فيها و انا كنت عارف ان حياتى مش هترجع زى الاول ابدااا
"
58	"همست فى عشق:- صحيح !؟..
"
59	"اكد هو بابتسامة و قد قرر اغاظتها:- طبعا صحيح.. هو فى واحد يتجوز واحد صاحبه و تفضل حياته عااادى و زى ما كانت!؟..
"
60	"قهقه على رد فعلها و ملامحها التى انقلبت للنقيض تتمنى لو تخنقه.. دخلت سيدة فى هذه اللحظة لتتطلع اليهما و تتسع ابتسامتها بدورها هاتفة بهما:- هو مفيش فايدة فيكم !.. هتفضلوا كِده جط و فار!؟..
"
61	"اتجهت تحمل حفيدها من بين ذراعى ثريا عندما تطلع اليها راغبا فى الذهاب لها..
"
62	"تركته ثريا بين يدى جدته و خرجت تتبع سيد الذى كان فى سبيله لمقر الشركة.. وقفت على اعتاب الباب هامسة:- خلى بالك على نفسك..
"
63	"هتف مازحا:- حاضر يا ماما و هشرب اللبن..
"
64	"عبست فقهقه هو و حاول ان يجذبها اليه لكن ذراعه الأيمن لم يسعفه كالعادة فما زال غير قادر على تحريكه بشكل طبيعى فهتف بها مداعباً:- انا مش قايل تفضلى دايما على الناحية الشمال!؟.. خليكى متسمعيش الكلام.. قطعتى برزقك..
"
65	"قهقهت ثريا هامسة بغنج:- طب مش يمكن قصداها !؟..
"
66	"همس بنبرة خطرة:- اهااا.. بتستغل نقطة ضعفى يا باشمهندس!؟.. طيب تمام..ع العموم لينا اوضة تلمنا.. و ساعتها لا هتفرق يمين من شمال.. لان الأسد اللى واقفة قدامى دى ساعتها بتقلب قطة..
"
67	"قهقه مندفعا يبتعد عنها تاركا إياها تتظاهر بالغضب لكن ما ان اختفى سائقه بالعربة مبتعدا حتى انفجرت ضاحكة و هى تدرك تماما انه بدوره يعلم انه هو نقطة ضعفها الوحيدة و ان عشقها له يكبل عنفوانها و تمردها دوما.. و ان لسانها ذاك الذى وصف طوله يوما بانه اطول من ايّام الحزن.. ينعقد ما ان تكون بأحضانه ليهمس له فقط بكل ما يعتمل بصدرها منذ سنوات..
"
68	"ابتسمت من جديد و هى تعود لداخل دارهما التى اشرف سيد على بنائها بنفسه ما ان بدأ يتعافى حتى تكون موضع له بين أهله و عائلته التى افتقد دفئها لسنوات عجاف مضت..
"
69	"جلست زهرة فى تثاقل على تلك الأريكة فى حجرتها الخاصة بالقراءة يتبعها عاصم مستندا على عصاه الابنوسية التى لم تعد تفارقه.. جال ببصره فى الغرفة مبتسما فى حبور مستحضرا ذكريات رائعة ناهزت الثلاثين عاما و صوت ام كلثوم يتناهى منشدا فى عذوبة احدى روائعها.. تقدم بضع خطوات ليقرأ اسماء الروايات على الأرفف الموضوعة بعناية و ما ان طالعه اسم الرواية التى يبحث عنها حتى ابتسم فى مودة ومد كفه المتغضن يلتقطها ويعود بها حيث تجلس زهرته..
"
70	"وقف أمامها يمد يده بروايتهما وهو يهتف بصوت عبثى:- يا اللاه اجريلى الرواية دى زى زمان..
"
71	"انفجرت زهرة مقهقهة وهى تلتقط من كفه الرواية تتطلع لإسمها.. كبرياء وتحامل هاتفة:- انت لسه فاكر يا عاصم !؟..
"
72	"تحرك ليجلس بجوارها قائلا فى محبة:- ولا عمرى هنسى...
"
73	"ابتسمت عيناها قبل شفتيها وهى تتطلع لحب عمرها.. فتنهد هو فى سعادة و استلقى بطول الأريكة واضعا خده على فخذها لتستقبل هى رأسه بحبور و تضع كفها على قمتها فيستطرد
"
74	"هو:- يا اللاه.. حكى..
"
75	"و ما ان همت بتعديل منظارها الطبى على عينيها حتى اندفعت فجأة احدى الكرات لتقطع ذاك الجو الساحر بشكل صاخب حين ارتطمت بأحدى مزهريات الريحان جعلت عاصم يجفل منتفضاً وهو يصرخ فى صاحب الكرة:- تعال هنا يا واد..
"
76	"وللعجب تقدم الطفل الذى لم يتخط العاشرة من عمره الى جده فى ثبات جعل عاصم ينظر اليه فى فخر فهو يعرف ان باقى احفاده يهابونه ماعاداه...وقف الطفل امام عاصم مباشرة ليسأل عاصم فى حدة:- بن مين انت يا واد!؟..
"
77	"كان عاصم يدرك تماما من يكون الطفل من بين احفاده لكنه ينتشى عند سماع اسمه مقترنا بأسمائهم..
"
78	"هتف الصغير فى ثقة:- عاصم مهران عاصم الهوارى..
"
79	"ليقهقه عاصم تصاحبه ضحكات زهرة وهو يقول بفخر:- واد مهران وتسنيم..
"
80	"ليؤكد له الصبى فى فخر مماثل:-ايوه يا چدى..
"
81	"كان يتوقع ان يصبح بن مهران وتسنيم طفلا وديعا حافظا لكتاب الله.. وهو كذلك.. لكن تلك الشقاوة التى تمتزج بلون عينيه ذكرته بخاله باسل..
"
82	"مال عاصم يهمس لعاصم الصغير متسائلا وهو يشير لزهرة:- ايه رايك يا عاصم فى ستك زهرة.. جمر.. مش كِده!؟..
"
83	"ابتسم عاصم لجدته المقهقهة وهو يومئ برأسه ايجابا ثم يميل على جده هامساً بصوت مسموع لزهرة على الرغم من إدعائها العكس:- الظاهر يا چدى كل اللى أسميهم زهرة جمرات.
"
84	"ليلتقط عاصم الخيط من الصبى ليشاكسه قائلا:- تجصد زهرة بت عمك ماچد!؟...
"
85	"ليؤكد الصبى بهز رأسه لأعلى والى أسفل.. وليمعن عاصم فى مشاكسة الصبى قال هامساً:- بس احنا هنچوزوها لواد خالك باسل وعمتك سندس.. الواد سمير..
"
86	"انتفض الصبى فى غضب:- لاه انى اللى هتچوزها..
"
87	"ازدادت ضحكات زهرة علوا و ازداد عاصم رغبة فى مشاكسة الصبى الغاضب:- لكن هى مش موافجة.. هاتعمل ايه دلوجت..!؟.
"
88	"هتف الصبى فى حسم:- هتچوزها بالعافية.. و اذا كان عاچبها..
"
89	"لينفجر عاصم حينها مقهقها و ينظر للصبى فى حبور.. وألتفت ينظر لزهرة فى محبة قائلا:- عارفة لو مكنش جال كِده.. مكنش هيبجى حفيد عاصم الهوارى..
"
90	"لتشاركه ضحكاته وهو يعاود سؤال الفتى:- مين بيلعب معاك يا عاصم!؟..
"
91	"اكد الصبى:- انا و اختى نوارة.. و سمير و اخته سهام و ولاد عمى ماهر مؤمن و عبدالله و أختهم سمية.. و زهرة بت عمى ماچد..
"
92	"ثم استطرد الصبى موضحا:- بس البنات لحالهم و احنا بنلعبوا لحالنا يا چدى..
"
93	"هتف عاصم مستحسنا:- چدع.. و اشار للكرة امرا:- خد ياللاه كورتك و متچبهواش هنا تانى..
"
94	"أطاع الصبى:- حاضر يا چدى..
"
95	"تمدد عاصم من جديد واضعا خده على فخذ زهرة و هتف مشاغبا:- هااا.. يا اللاه حكينى.. عملت ايه البت إليزابيث مع الواد دارسى.. ابطال الرواية اللى ف يدك!؟..
"
96	"عدلت من منظارها الطبى لتدفعه لأعلى انفها وهمت بفتح الرواية.. الا انها توقفت فى مشاكسة تقول:- ايه رأيك أحكيلك حكاية تانية!؟..
"
97	"همس فى راحة:- وماله ميضرش.. حكى..
"
98	"تنهدت فى سعادة وهى تقول:- كان فى واحد اول ما شاف واحدة عجبته قووى بس مرضيش يعترف بحبه ليها..
"
99	"رد عاصم مبتسما:- غشيم.. هايوجع على چدور رجبته..
"
100	"ضحكت زهرة:- ماهو وقع فعلا..
"
101	"ابتسم عاصم:- يستاهل..
"
102	"اكملت زهرة:- وهى كمان وقعت فيه..
"
103	"ضحك عاصم:- بعد الشر عليها..
"
104	"لتنفجر زهرة ضاحكة:- كان أحلى شر فى حياتها..
"
105	"ليشاركها عاصم ضحكاتها:- مندمتش!؟..
"
106	"لتنفى زهرة بصوت نبراته تحمل ثقة العالم:- و لا لحظة.. بس المهم ميكنش هو اللى ندم!؟..
"
107	"ابتسم فى محبة:- هو ندم فعلا..
"
108	"هتفت زهرة فى عتب محبب:- ايه.. بجد!؟..
"
109	"ليؤكد عاصم:- ايوه ندم على كل لحظة عاشها بَعيد عنيها وهو عارف ان روحه متعلجة بيها.. هاااا وبعدين.. كملى.. باينها جصة حلوة..
"
110	"ابتسمت:- بس يا سيدى.. فضلوا طول عمرهم زى القط والفار..
"
111	"امتدت يد عاصم تلتقط كفها ليضمها لأحضانه وهو يستحثها لتكمل:- هاااا
"
112	"لتستطرد:-ورغم كده هو كان روحه فيها.. وهى كانت بتعشقه.. وكان..
"
113	"و فجأة قطعت استرسالها وهى تسمع صوت غطيطه فى النوم كالعادة.. لتمسك نفسها عن الضحك حتى لا توقظه..
"
114	"انحنت تقبل جبينه فى حنو..
"
115	"وام كلثوم لازالت على شدوها مترنمة:-
"
116	"سنين و مرت زى الثوانى
"
117	"فى حبك انت
"
118	"وان كنت اقدر احب تانى
"
119	"هحبك انت.
"
120	"ومدت أنظارها لتلك الارض التى اصبحت جزء من كيانها.. و الى الأحفاد الذين ملاؤا الأجواء صياح وهتاف... لتبتسم فى امتنان وهى ترفع عيونها للسماء شاكرة الله عز وجل على نعمه..
"
121	"ألتقطت مسبحتها الفضية التى أهداها لها عاصم فى احدى المناسبات لتبدأ فى تحريك حباتها فى تتابع وعيناها لا تفارق ذاك الرأس القابع فى حجرها و الذى لازالت تعشق صاحبه وستظل للأبد..
"
122	"تمت
"
